Tarihçe | DEPARTMENT NAME
Skip to main content
Tarihçe
English
Türkçe
Üniversitemizde kafeterya hizmetleri ilk olarak barakalarda başlamıştır. İlk etapta kuzineler ve birkaç araç-gereç ile hizmete başlayan kafeteryamızın bugünkü binasının 1962 yılında inşaatına başlanmış olup, 1965 yılında ilk ünitesi olan 5240 metrekarelik bölümü hizmete girmiştir. Kafeterya mutfağı mimar Behruz ÇİNİCİ tarafından 3500 kişinin yemek yiyebileceği şekilde en ufak ayrıntılar düşünülerek hizmete sunulmuştur. ODTÜ kampüsünün genişlemesine paralel olarak kafeteryada yemek yiyen kişi sayısındaki artış nedeni ile kuzineler yerine buharlı kazanlar ve fırınlar konularak mutfak işleyişi geliştirilmiştir. Bulaşıkhane ve depoların devreye girmesi ile personeli üç vardiya ile çalışan büyük bir yemek fabrikası haline gelmiştir. Tabldot yemek hizmetinin yanı sıra 1970 yılında kafeteryada ilk olarak alakart seçmeli bankolar açılmıştır.
• 1972 yılında ilave edilen blokla kafeterya binası 7277 metrekareye ulaşmıştır.
• Sosyal Bina, öğretim üyeleri ve idari personele öğle yemeği hizmeti vermek üzere, 1983 yılında servise başlamıştır. Açıldığında üç kap tabldot yemek hizmeti verilirken daha sonra eklenen çeşitleri ile alakart yemek hizmetine geçmiştir.
• 1988 yılında kafeterya mutfağı genişletilmiştir.
• 1994 yılında tüm mutfak elden geçirilerek hemen hemen yeniden inşa edilmiş, modern, sağlıklı ve ergonomik olarak tasarlanmıştır.
• Fakülte Kulüp, Üniversite Yönetim Kurul Kararı ile 1997 yılında Kültür Kongre Merkezi'nde hizmete başlamıştır.
• 2004 yılında kafeterya mutfağı hizmet ve üretim alanlarında yeni ekipmanlar (sanayi tipi bulaşık makinası, sanayi tipi fırınlar, bankolara elektrikli benmariler) alınarak hizmet kalitesi artırılmıştır.
• 2006 yılında Sosyal Bina ve Fakülte Kulüp Kafeterya Müdürlüğü'ne bağlanmıştır.
• 2013 yılında kafeterya mutfağı yeniden geniş çaplı bir bakım-onarımdan geçirilmiş, üretim yapılan birimler ISO 22000 Gıda Güvenlik Sistemine uygun bir şekilde düzenlenmiştir.
• Yıllar içerisinde her geçen gün artan talebi karşılamak amacıyla üretim aşamasında teknolojik alet ve ekipmanları bünyemize katarak ve yaşanan alt yapı problemlerini çözerek üretim potansiyeli artırılmıştır (köfte şekillendirme makinası, bulaşık makinaları, fırınlar, islim kazanları, taşıma arabaları, tabldot tepsi, sıcak su temini için güneş enerjisi panelleri, havalandırma sistemi problemlerinin çözülmesi vb.)
• 2023 yılında kapasitesi yetersiz olan güneş enerjisi panellerinin sayı ve kapasitesi artırılarak yaz döneminde kafeteryanın sıcak su ihtiyacını karşılayacak duruma getirilmiştir.
Geçmişten Günümüze Yöneticilerimiz ve Görev Yaptıkları Tarihler;
• Deniz Atilla 1965-1966
• Yener Çavuşoğlu 1966-1969
• Abdurrahman Eke 1969-1970
• Özcan Tokyürek 1970-1971
• Naci Tangil 1971-1972
• Mustafa Çakıcı 1972-1978
• Osman Şengül 1978-1997
• Sezgin Gürer 1997-2004
• Gülsün Uğurlu 2004-2022
• Eda Akyıldız 2022-
Share
Tweet
Last Updated:
26/05/2025 - 16:09
Üniversiteler Mahallesi, Dumlupınar Bulvarı No:1, 06800 Çankaya/Ankara Tel: +90 312 210 3643 Faks: +90 312 210 7989 - Tasarım: BİDB-EG-2021 - ODTÜ Tüm hakkı saklıdır.