Tarihçe
Öğrenci işleri faaliyetleri,
üniversitenin kurulduğu 1956 yılını takip eden ilk birkaç yıl, üniversitenin mekan olarak kullandığı TBMM barakalarında,
1963 yılında kampusa taşınıldığında halen Arkeoloji Müzesi olarak kullanılan binada,
daha sonra İktisadi İdari Bilimler Fakültesi binasında,
ve en son halen bulunduğu Rektörlük önündeki binasında
sürdürülmüştür.
Eski adı ile ”Kayıt ve Kabul İşleri Müdürlüğü” şimdiki adı ile ”Öğrenci İşleri Daire Başkanlığı”nın kuruluşundan bu yana görev yapan yöneticileri:
Bonnie L. Sion · Assistant Registrar · 1957-1960
E. H. K. Dibden · Registrar · 1961-1962
Pervin Adataş · Assistant Registrar · 1962-1963
Güler Gönlübol · Assistant Registrar · 1962-1963
Doğan İllez · Registrar · 1963-1968
Turan Baskan · Registrar · 1968-1989
Zerrin Koyunsağan · Registrar · 1990-1997
Nesrin Ünsal · Registrar · 1998- 2015
Sema Karaca · Registrar · 2016 - halen devam etmektedir.
1956 yılında 1 bölüm (Mimarlık) ve 50 öğrenci ile eğitim öğretime başlamış olan üniversitemizde bugün, 3 kampusta (Ankara, İçel-Erdemli, Kuzey Kıbrıs), 5 fakülte, 5 enstitü, 2 yüksekokulda eğitim öğretim yapılmaktadır. Öğrenci sayımız 26.000’i geçmiştir.
1956 yılında 1 personel ile hizmete başlayan Öğrenci İşleri’nde (Ankara kampusunda) bugün 50 civarında personel görev yapmaktadır.
Öğrenci işleri, Kuzey Kıbrıs kampusu hariç olmak üzere tek elden merkezi olarak yürütülmektedir.
Tarih sayfalarından…
Halen arşivlerimizde muhafaza edilmekte olan notlar, öğretim elemanları tarafından tek tek elde ciltli defterlere işlenirmiş.
Öğrencilerden transkript, kimlik vb. ücretler yerine damga pulu alınırmış.
Dört kopya olarak basılan karneler çalışanlar tarafından giyotin benzeri aletlerle kesilirmiş.
Öğrencilerin not ortalamaları FACIT makinalarla hesaplanırmış.
Halen ODTÜ Teknoloji Müzesinde sergilenen mekanik daktilolar kullanılırmış.
Transkriptler satır satır yazılır, kontrol edilir, aslı dosyada saklanır ve istendiğinde kopyası verilirmiş.
Öğrenci kimlikleri için fotoğraflar tek tek elde kesilir, yapıştırılırmış.
Son güncelleme
05/01/2026 - 16:14