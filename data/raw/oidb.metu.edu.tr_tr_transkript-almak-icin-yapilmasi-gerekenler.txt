Transkript Almak için Yapılması Gerekenler
Yurt içi ve yurt dışına gönderilmesi istenen transkript ücretleri için
tıklayınız
.
Transkript başvurusu için ödenmesi gereken tutar sistem üzerinden başvuru yapılırken kredi kartı ile ödenebilir.
Not çizelgesi başvuruları eğer öğrenciyseniz
student.metu.edu.tr
adresindeki, mezunsanız
application.metu.edu.tr
adresindeki "Not Çizelgesi Başvuru Formu" doldurularak yapılabilir.
Bu programı kimler kullanabilir?
Not Dökümü Çizelgesi ODTÜ öğrencileri (kayıtlı/ mezun/ kayıtsız) tarafından alınabilecektir.
Aktif ODTÜ öğrencisi (kayıtlı) iseniz
Başvurunuzu ODTÜ öğrenci numarasına ait e-posta adresi ile yapmalısınız. Örnek:
e123456@metu.edu.tr
Şifreniz ODTÜ öğrenci numarasına ait olan şifredir.
Hesap/şifre ile ilgili soru ve problemleriniz için ODTÜ Kullanıcı Hesap Yönetimi web sayfasını kullanabilirsiniz.
https://useraccount.metu.edu.tr
ODTÜ mezun/ kayıtsızsanız ve kullanıcı hesabınız kapatılmışsa, lütfen "İnaktif Kullanıcı" linkini kullanarak sisteme yeni kullanıcı girişi sağlayanız.
İnaktif Kullanıcı ne demektir?
İnaktif Kullanıcı, ODTÜ öğrencisi ya da mezunu/kayıtsız olan fakat kullanıcı kodu kapatılmış kişileri içerir. Bu kişiler ODTÜ kullanıcı adı ve şifreleri ile (e123456 şeklindeki kullanıcı kodları ile) sisteme giriş yapamadıkları için farklı e-posta bilgileri ile kayıt olmaları gerekir.
Eğer sistemde öğrenci numaram bulunamazsa ne yapmalıyım? (İnaktif Kullanıcılar için)
Eğer sistemde öğrenci numaranız bulunamaz ise sisteme giriş yapamazsınız. Konu ile ilgili Öğrenci İşleri Daire Başkalığına sizin adınıza ve size konuyla ilgili sistem tarafından bir e-posta atılacaktır. OİDB TC Kimlik Numarası, Ad, Soyad, Doğum Tarihi bilgilerinizi sistemde eşleyerek öğrenci numaranızın bulunmasını sağlayacak ve başvurunuza devam edebileceğinize dair bir bilgilendirme e-postası atacaktır.
Not Dökümü Çizelgesini nasıl alabilirim?
Not Dökümü Çizelgesi için “Not Dökümü Çizelgesi Başvuru” linki tıklanarak gelen sorular cevaplanır.
Not Dökümü Çizelgesi başvuru talebi ÖİDB program danışmanlarına onaylanmak ve hazırlanmak üzere sistem üzerinden iletilir.
Öğrenci İşleri Daire Başkanlığı’na iletilen talebe göre;
'Transkriptimi online almak istiyorum.' seçeneği seçilmişse,
belgeyi Öğrenci İşleri Daire Başkanlığı QR kodu ile doğrulanabilir bir şekilde sistem üzerinde oluşturur. Yine sistem üzerinden, öğrenciye belgesinin hazırlandığını ve başvuru programından ‘PDF’ olarak indirebileceği bilgisini e-posta ile gönderir.
'Transkriptimi ÖİDB'den alacağım.', seçeneği seçilmişse,
belge QR kodu ile doğrulanabilir bir şekilde sistem tarafından oluşturulur. Islak imza ve mühür süreci tamamlandıktan sonra öğrenciye belgesinin hazırlandığını ve ÖİDB’ye gelerek alabileceği bilgisi e-posta ile gönderilir.
- İstenen belge, başvurudan yaklaşık 1 gün sonra hazırlanarak teslim alınabilir durumda olur.
- Not Dökümü Çizelgesi, Öğrenci Kimlik Kartı görülerek, öğrencinin kendisine verilir.
- Önlisans ve lisans Öğrencileri: ÖİDB/ Giriş Kat/ Lisans Öğrenci Bankosu
- Lisansüstü Öğrencileri: ÖİDB/ Birinci Kat/ Lisansüstü Öğrenci Bankosu’ndan belgesini alabilir.
- Temel İngilizce hazırlık sınıfı öğrencilerine transkript düzenlenmez.
'Transkriptimi posta yoluyla alacağım.' seçeneği seçilmişse,
belge QR kodu ile doğrulanabilir bir şekilde sistem tarafından oluşturulur. Islak imza ve mühür süreci tamamlandıktan sonra öğrencinin belirttiği adreslere postalanır ve gönderildi bilgisi e-posta ile gönderilir.
Oluşturulan bir belgenin geçerlilik süresi dolmadan yeni bir belge talebinde bulunulur veya sistem üzerinden yeni bir belge alınırsa, eski belge geçerlilik süresi içinde doğrulanmaya devam eder. Fakat sistemde yeni bir belge talebinin olduğu veya oluşturulduğu şeklinde doğrulama yapmak isteyen kuruma mesaj verilir.
Not Dökümü Çizelgesi başvuru talebinin ne aşamada olduğunun tüm süreçlerini başvuru programı üzerinden “Not Dökümü Çizelgesi Başvuru” linki ile takip edebilir.
Öğrenci İşleri Daire Başkanlığından alınan veya postalanacak Not Dökümü Çizelgesi için öğrenciler yatırmış oldukları dekontu programdaki ilgili alana yükleyeceklerdir. Online alınan Not Dökümü Çizelgesi için bir ücret ödenmeyecektir.
SIKÇA SORULAN SORULAR
1. Birden fazla başvuru yapabilir miyim?
Not Dökümü Çizelgesi başvuru talebi yapmışsanız ve ÖİDB onay ve belge hazırlama süreci tamamlanmamışsa yeni bir başvuru yapamazsınız.
Başvuru programında PDF düğmesi görüntülendikten sonra, yeni bir başvuru yapabilirsiniz.
2. PDF dosyasını birden fazla kuruma verebilir miyim?
Evet verebilirsiniz. Belge vermek istediğiniz her kurum için ayrı başvuruya gerek yoktur. Geçerlilik süresi boyunca istediğiniz kadar belge indirebilir ve kurumlara gönderebilirsiniz.
3. Not Dökümü Çizelgesi belgem ne zaman hazır olur?
Belgeniz başvurduktan sonra bir iş günü içerisinde hazır olacaktır. Belgenizin durumunu başvuru programı üzerinden ve ÖİDB tarafından size gönderilecek e-posta ile takip edebilirsiniz.
4. Not Dökümü Çizelgesi almak istiyorum? Ne yapmalıyım?
Aktif ODTÜ öğrencisi (kayıtlı) iseniz student.metu.edu.tr adresinden ‘Not Dökümü Çizelgesi Başvuru’ linkine tıklayarak süreci başlatabilirsiniz. Not Dökümü Çizelgesi Yardım menüsünü takip ederek başvurunuzu tamamlayabilirsiniz.
İnaktif Kullanıcı iseniz application.metu.edu.tr adresinden ‘Not Dökümü Çizelgesi Başvuru’ kutucuğuna tıklayarak süreci başlatabilirsiniz. Not Dökümü Çizelgesi Başvuru Yardım menüsünü takip ederek başvurunuzu tamamlayabilirsiniz.
Not Dökümü Çizelgesi Başvuru ile ilgili soru ve sorunlarınızı programdaki "Geri bildirimde bulun" butonu ile ya da
Online İletişim Formunu
doldurarak iletebilirsiniz.
Son güncelleme
12/01/2026 - 14:40