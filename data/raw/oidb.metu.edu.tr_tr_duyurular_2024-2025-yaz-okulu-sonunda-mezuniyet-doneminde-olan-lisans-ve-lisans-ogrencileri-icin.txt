2024 - 2025 Yaz Okulu Sonunda Mezuniyet Döneminde Olan Ön Lisans ve Lisans Öğrencileri için Bütünleme Sınavları
Önemli Tarihler
05 EYLÜL 2025
Yaz Okulu notlarının ilan edilmesi
05 - 08 EYLÜL 2025
Yaz Okulu sonunda mezuniyet döneminde olan öğrenciler için bütünleme başvuruları
12 EYLÜL 2025
Yaz Okulu için bütünleme notlarının verilmesi için son gün
24 - 26 EYLÜL 2025
Etkileşimli kayıtlar ve danışman onayları (2025-2026 Güz Dönemi)
Yönergenin ilgili maddeleri aşağıdaki gibidir.
MADDE 2-
(1) Bu yönerge Orta Doğu Teknik Üniversitesi ön lisans ve lisans programlarında son dönemine kayıtlı öğrencilerin bütünleme sınavları ile ilgili hükümleri kapsar.
(2) Bir öğrenci, kayıtlı olduğu yarıyılda aldığı dersleri başarı ile tamamladığı takdirde, kayıtlı olduğu programın müfredatında bulunan tüm derslerini tamamlıyor ve ön lisans/lisans diploması almak için gerekli bütün şartları yerine getiriyorsa, bu öğrenci son yarıyıl öğrencisi sayılır.
Bütünleme Sınavı Koşulları
MADDE 3-
(1) Son yarıyılında bulunan öğrenciler son iki yarıyılda not ortalamalarına katılan kredili en çok iki dersten (FF) veya (FD) notu alan ve/veya kredisiz en çok bir dersten (U) notu alan öğrencilere veya son yarıyılında (FF) veya (FD) notu almadıkları halde genel not ortalaması 2.00’ın altında olan öğrencilere son yarıyılda (DD), (DC) veya (CC) notu aldıkları en çok iki dersten bir sonraki yarıyılın etkileşimli kayıtlarına kadar kullanılmak üzere bütünleme sınav hakkı verilir.
(2) Bütünleme sınavı final sınavı olan dersler için uygulanır.
(3) Yarıyıl sonu harf notu değerlendirmesi yarıyıl içine yayılan çalışmalar sonucunda oluşan dersler (tasarım dersleri, stüdyo dersleri, laboratuvar, staj uygulamaları, dönem projesi, tez ve teze ilişkin dersler vb.) için bütünleme sınavı uygulanmaz. Bu kapsamdaki dersler ilgili bölüm/ EABD tarafından belirlenerek ÖİDB’ye iletilir ve ÖİDB tarafından ilan edilir.
(4) Bütünleme sınavına, yarıyıl harf notu FF, FD veya U olup ilgili dersin yarıyıl sonu (final) sınavına giren veya yarıyıl sonu sınavına girme hakkı olduğu halde bu sınava girmeyen öğrenciler girebilir.
(5) NA notu alınan dersler için bütünleme sınavı verilmez. Derse devam ve derse devamın yarıyıl sonu harf notuna katkısı; yarıyıl sonu sınavına katılma koşulları ve NA notuna ilişkin koşullar, öğretim elemanları tarafından ilgili dönemin derslerinin başlangıcında yazılı ve sözlü olarak (ders izlencesinde, METU-online ortamında vb.) öğrencilere duyurulur.
(6)  Bütünleme sınavına girmeyen öğrenciler için telafi sınavı verilmez.
Bütünleme Sınav Başvurusu
MADDE 4-
(1) Bütünleme sınavı için durumları uyan öğrenciler yarıyıl sonu harf notları ilan edildikten sonra bir hafta içinde Öğrenci İşleri Daire Başkanlığı’na başvurur. Öğrenci İşleri Daire Başkanlığı öğrencinin durumunu inceledikten sonra öğrenciye ve ilgili öğretim üyelerine hangi derslerden bütünleme sınavı verileceğini bildirir.
(Başvurular online olarak
https://student.metu.edu.tr/
web adresinden yapılmaktadır.)
Bütünleme Sınav Notu
MADDE 5-
(1) Bütünleme sınav notu yarıyıl sonu (final) sınavı notu yerine geçer.
(2) Ders izlencesinde belirtildiği şekilde öğrencinin ara sınav, yarıyıl içi çalışmalarındaki başarısı, ders ve uygulamalara devamı ile bütünleme sınavında aldığı not göz önünde bulundurularak öğrencinin bütünleme sınavı sonrasındaki harf notu belirlenir.
2024-2025 Yaz Okulunda kayıtlı olan ön lisans ve lisans öğrencilerinden bütünleme sınavına girmek isteyenlerin başvuru yapması gerekmektedir.
Bütünleme sınavları 2024-2025 Yaz Okulu sonunda mezuniyet listesine giren öğrenciler için aşağıda örnekleri verilen son iki yarıyıl derslerinden seçilebilir.
Örnek 1: 2024-2025 Yaz Okulu kayıtlı/ 2024-2025 Bahar Dönemi kayıtlı / 2024-2025 Güz Dönemi kayıtlı olunan dersler için
Örnek 2: 2024-2025 Yaz Okulu kayıtlı/ 2024-2025 Bahar Dönemi izinli/ 2024-2025 Güz Dönemi kayıtlı olunan dersler için
Öğrenciler başvurularını, kullanıcı kodu ve şifreleri ile aşağıda belirtilen internet adresinde yer alan programdan yapacaktır. Program, öğrencinin bütünleme sınav hakkı olup olmadığına ilişkin Yönerge kontrollerini yapmaktadır.
https://student.metu.edu.tr/
Başvurular, anlık olarak aşağıda belirtilen adresten Bölüm Başkanlıkları/ Öğretim Görevlileri tarafından görüntülenebilecektir.
https://oibs2.metu.edu.tr/View_Resit_Examination_Department_225/
Bütünleme sınavları Yaz Okulu mezuniyet listesine giren öğrenciler için son iki yarıyıl derslerinden seçilebilir.
Bütünleme sınav tarihi, bütünleme sınavı başvurusu yapılan dersler için ilgili Bölüm Başkanlıkları tarafından ilan edilecektir.
İlgili Yönerge kapsamında bütünleme sınavı tarihi, 12 Eylül 2025 tarihine kadar verilebilir.
Son güncelleme
11/12/2025 - 15:06