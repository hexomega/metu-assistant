Pasaport Harcı Muafiyeti
492 SAYILI HARÇLAR KANUNU
Yurt dışına çıkan öğrencilerin pasaport harcından muafiyetine ilişkin mevzuat 492 Sayılı Harçlar Kanunu ile düzenlenmiştir. Pasaport harç muafiyetinden yararlanmak için öğrenci statüsünde olmak ve 25 yaşını doldurmamış olmak zorunludur. (Öğrenim amaçlı yurtdışına gidecek olan öğrencilerde 25 yaş sınırı gözetilmemektedir.) Mezunlar bu muafiyetten yararlanamaz. 25 yaşını doldurmamış öğrenciler öğrenci belgeleriyle pasaport harcından muaf olabilirler.
Pasaport Harç Muafiyetinden Yararlanılabilecek Durumlar
Dil Eğitimi/ Dil Okulu/ Dil Kursu
Erasmus Yaz Stajı
Erasmus/ Exchange Programları
Uluslararası Ortak Diploma Programları
Gençlik Programları/Gençlik Kampı
Etkinlikler/ Yarışmalar (sportif, kültürel, eğitim amaçlı)
Seminer/ Proje/ Konferans
Staj
Teknik Gezi
Work and Travel
ÖİDB’ye Teslim Edilecek Belgeler
Harçsız Pasaport Başvuru Formu (
https://oidb.metu.edu.tr/tr/formlar
)
Kabul mektubu
Değişim programları kapsamında yurt dışına gidecek öğrenciler için, Uluslararası İşbirliği Ofisi'nden temin edecekleri onay belgesi.
Üniversite koordinasyonunda yapılacak etkinlikler için ilgili Bölüm/Anabilim Dalı Başkanlığı’nın talebi üzerine Fakülte/Enstitü/Yüksekokul onayı gerekmektedir.
ÖİDB tarafından öğrenciye, harçsız öğrenci pasaportu verilmesine ilişkin belge verilir. (Belge 6 ay süre ile geçerlidir.) Bu belgede; yurt dışında kalınacak süre 1 dönemden (4 ay) az ise 1 yıl süreli, daha fazla ise 2 yıl süreli harçsız öğrenci pasaportu verilmesi talep edilir. Bu belge öğrenci tarafından, Nüfus ve Vatandaşlık İşleri Müdürlüğü’nün ilgili birimine ibraz edilir.
HİZMET PASAPORTU (GRİ PASAPORT)
Araştırma Görevlisi olan lisansüstü öğrencilerin işlemleri Personel Daire Başkanlığı tarafından yürütülmektedir.
Proje asistanı olarak SGK’lı çalışan lisansüstü öğrencilerin işlemleri ODTÜ Bilimsel Araştırma Projeleri (BAP) Koordinatörlüğü tarafından yürütülmektedir.
Öğrenci İşleri Daire Başkanlığı Tarafından İşlemleri Yürütülecek Olan Öğrenciler
Lisans ve Lisansüstü programlarda kayıtlı olup, Üniversitemiz tarafından görevlendirilen öğrenciler
TC Uyruklu “KKTC-ÖYP” lisansüstü öğrencileri
Lisansüstü Öğrenciler İçin Yapılacak işlemler
Anabilim Dalı Başkanlığı’nın görevlendirme talep yazısı
Enstitü Müdürlüğü’nün Rektörlük Makamı olurlu onay yazısı
Personel Daire Başkanlığı’nın resmi internet sayfasında yer alan “Hizmet Damgalı Pasaport Talep Formu” (Bu form arkalı-önlü tek sayfa halinde çıktısı alınarak, ÖİDB’ye onaylatılması gerekmektedir.)
ÖİDB tarafından onaylanan belge ve varsa eki öğrenci tarafından Nüfus ve Vatandaşlık İşleri Müdürlüğü’nün ilgili birimine ibraz edilir.
Hizmet pasaportu alan öğrenciler ve görevlendirme süresi içerisinde mezun olanların; görevi bittikten sonra pasaportlarını Nüfus ve Vatandaşlık İşleri Müdürlüğü’ne iletilmek üzere ilgili Enstitü Müdürlüğü’ne tutanak ile teslim etmeleri gerekmektedir.
Son güncelleme
12/01/2026 - 12:54