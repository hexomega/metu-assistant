--- Page 1 ---

1

YÜKSEKÖĞRETİM KURULU TARAFINDAN
DOKTORA PROGRAMLARINA KAYITLI ÖĞRENCİLERE
VERİLECEK BURSLARA İLİŞKİN USUL VE ESASLAR

Amaç ve kapsam
MADDE 1- (1) Bu Usul ve Esaslar, Yükseköğretim Kurulu tarafından ülkemizin öncelikli
alanlarında doktoralı insan kaynağına olan ihtiyacını karşılamak üzere 3/3/2004 tarihli 5102
sayılı Yüksek Öğrenim Öğrencilerine Burs Kredi Verilmesine İlişkin Kanuna tabi olmaksızın
Devlet yükseköğretim kurumlarındaki doktora programlarında öğrenim gören öğrencileri
desteklemek için verilecek burslara ilişkin usul ve esasları düzenlemek amacıyla
hazırlanmıştır.

Dayanak
MADDE 2- - (1) Bu Usul ve Esaslar 4/11/1981 tarihli ve 2547 sayılı Yükseköğretim
Kanununun  Ek 44 üncü maddesine dayanılarak hazırlanmıştır.

Tanımlar ve kısaltmalar
MADDE 3- (1) Bu Usul ve Esaslarda geçen;
a) 100/2000 YÖK Doktora Bursu: Yükseköğretim Kurulu tarafından belirlenecek alanlardaki
doktora programlarında öğrenim gören öğrencileri destekleyerek ülkemizin doktoralı insan
kaynağı ihtiyacı süreçlerine katkı sağlamak için Yükseköğretim Kurulunca belirlenen
miktarda ve sürede verilen aylık bursu,
b) Bursiyer: 100/2000 Doktora Bursu almayı hak kazanan doktora öğrencisini,
c) Komisyon: Yükseköğretim Kurulu Başkanı tarafından seçilen ve en az beş yıl Profesör
unvanı ile görev yapmış en az üç öğretim üyesinden oluşturulan komisyonu,
ç) YÖK: Yükseköğretim Kurulunu,
d) YÖK Bursları Takip Şubesi: Üniversite Rektörlüğünce YÖK tarafından verilen burslara
ilişkin iş ve işlemleri takip etmek ve yürütmek amacı ile öğrenci işleri daire başkanlığı veya
uygun görülecek bir daire başkanlığı bünyesinde oluşturulan şubeyi,
e) YÖK Bursları Takip Sistemi:  YÖK tarafından verilen burslara ilişkin iş/işlemleri takip
etmek ve yürütmek amacı ile oluşturulan ve ilgili birimlerce kullanılmakta olan veri
tabanını,
f) Yükseköğretim Kurumları: Yurt içinde eğitim veren Devlet üniversiteleri ve yüksek
teknoloji enstitülerini,
ifade eder.

Doktora burs programı alanı ve ilanı
MADDE 4- (1) Burs verilecek öncelikli doktora alanları YÖK Yürütme Kurulunca belirlenir
ve ilan edilir.
Ek
Ek-1
Ek-1
Ek-1
Ek-1
Ek-1
Ek-1
Ek-1
Ek-1
Ek-1
Ek-1
Ek-1
Ek-1
Ek-1
Ek-1
Ek-1
Ek-1
Ek-1
Ek-1
Ek-1
Ek-1
Ek-1
Ek-1
Ek-1
Ek-1

--- Page 2 ---

2

Yükseköğretim kurumlarının başvurusu ve değerlendirme
MADDE 5- (1) Yükseköğretim kurumları, YÖK Yürütme Kurulunca belirlenen öncelikli alt
alanlardan, eğitim vermek istedikleri mevcut doktora programlarını ve bu programlardaki
öğretim üyesi sayılarını, eğitim öğretim ve araştırma altyapılarını, halen doktora eğitimine
devam eden öğrenci sayıları ile bu program kapsamında yetiştirmeyi planladıkları öğrenci
sayılarını ve doktora kabul şartlarını YÖK Bursları Takip Sistemi üzerinden ve ayrıca YÖK’e
resmi yazı ile iletilir.
(2) Yükseköğretim kurumlarından alınan başvuru talepleri YÖK Yürütme Kurulunca
değerlendirilir; bu program kapsamında kabul edilen yükseköğretim kurumları, öncelikli
alt alanları ve burs verilecek doktora öğrenci kontenjanları belirlenir ve YÖK Bursları
Takip Sistemi üzerinden ilan edilir.
(3) YÖK Yürütme Kurulu tarafınca uygun bulunan öncelikli alt alanlar ve doktora
kontenjanları ilgili yükseköğretim kurumlarınca ilan edilir.
(4) YÖK Yürütme Kurulu tarafından belirlenen tarihler dışında yapılan  ve YÖK Bursları
Takip Sistemi üzerinden yapılmayan başvurular dikkate alınmaz.

Öğrenci burs başvuru şartları
MADDE 6- 100/2000 YÖK Doktora Burs Programına başvurabilmek için öğrencilerde
aşağıdaki şartlar aranır.
a) T.C. vatandaşı olmak.
b) İlana ilk başvuru tarihi itibarıyla otuz beş yaşını doldurmamış olmak.
c) Doktora programı için yüksek lisans derecesine sahip olmak. Bütünleşik doktora
programı için lisans derecesine sahip olmak.
ç)   Lisansüstü Eğitim ve Öğretim Yönetmeliğinin ve başvuru yapılacak yükseköğretim
kurumunun belirlediği başvuru ve kabul şartlarını taşıyor olmak.
d) Kamu kurum ve kuruluşlarının kadro veya pozisyonlarında çalışmıyor olmak.
e) Devlet veya Vakıf Yükseköğretim Kurumlarının öğretim elemanı kadro veya
pozisyonlarında (kadrolu, kadrosuz, saatlik sözleşmeli, yarı zamanlı vb.) çalışmıyor
olmak.
f)
Halen devlet yükseköğretim kurumunda doktora eğitimine devam ediyorsa tez
aşamasına geçmemiş olmak.

Burs miktarı, süresi ve ödemeler
MADDE 7- (1) 100/2000 Doktora Burs Programı kapsamında verilecek aylık burs tutarı,
3/3/2004 tarihli ve 5102 sayılı Yüksek Öğrenim Öğrencilerine Burs Kredi Verilmesine İlişkin
Kanuna göre doktora öğrencilerine ödenmekte olan aylık burs tutarının iki katını geçmemek
üzere YÖK Yürütme Kurulunca belirlenir.
Ek
Ek-1
Ek-1
Ek-1
Ek-1
Ek-1
Ek-1
Ek-1
Ek-1
Ek-1
Ek-1
Ek-1
Ek-1
Ek-1
Ek-1
Ek-1
Ek-1
Ek-1
Ek-1
Ek-1
Ek-1
Ek-1
Ek-1
Ek-1
Ek-1

--- Page 3 ---

3

(2) Doktora eğitimine kabul, ilgili yükseköğretim kurumlarının mevcut lisansüstü öğrenci
kabul şartlarına göre gerçekleştirilir. Yükseköğretim kurumları adayların başvurularını,
kendi belirlediği şartlar doğrultusunda değerlendirir. Değerlendirme sonucunda doktora
eğitimi alması uygun bulunan ve kesin kayıt yaptıran öğrenci veya öğrencilerin bilgileri
YÖK Bursları Takip Sistemi üzerinden ve ayrıca rektörlük tarafından resmi yazı ile YÖK’e
bildirilir.
(3) 6. maddenin (d) ve (e) bentlerinde belirtilen şartlar dışında, başka bir işte çalışan
öğrencilerin program kapsamında değerlendirilmesi durumunda, bu öğrencilere verilecek
burs miktarı çalışmayan öğrencilere verilecek burs miktarının 1/3 ünü geçmemek üzere
YÖK Yürütme Kurulunca belirlenir.
(4) Yükseköğretim kurumlarınca YÖK’e bildirilen listeler (öğrenci adı/soyadı, kayıt
yaptırdığı Enstitü ve programı, düzeyi, vb.) ilgili komisyonca incelendikten sonra YÖK
Yürütme Kurulunda görüşülerek uygun bulunan öğrenciler için hesaplanan burs tutarı,
bursiyerlere ödenmek üzere ilgili yükseköğretim kurumu hesabına altı aylık dönemler
halinde aktarılır.
(5)  Aktarılan söz konusu burs tutarı,  ilgili yükseköğretim kurumu tarafından aylıklar halinde
bursun hak edildiği ayı takip eden  ayın 1’i ile 10’u arasında bursiyerlerin banka hesabına
aktarılarak ödenir.
(6) Burs tutarları bursiyer öğrencilerin hesaplarına aktarılmadan önce ilgili öğrencilerin bu
usul ve esaslarda yer alan şartlara uyup uymadığı YÖK Bursları Takip Şubesi tarafından
kontrol edilir.
(7) Doktora öğrencilerine azami dört yıl, bütünleşik doktora öğrencilerine ise azami beş yıl
burs ödemesi yapılır. Herhangi bir sebeple bursiyerliği sonlanmış olan öğrencinin, tekrar
burs hakkı kazanması halinde, daha önce bursiyerlikte geçirdiği süre, azami burs
süresinden sayılır.
(8) Öğrencilere on iki ay süre ile burs ödenir.
(9) Öğrenciler burs aldıkları süre boyunca eğitimlerine kesintisiz devam etmek zorundadırlar.
Mücbir sebeplerle veya sağlık, doğum izni, askerlik gibi zorunlu hallerin
belgelendirilmesi şartıyla kayıt donduran öğrenciye, bu süre zarfında burs ödemesi
yapılmaz, ancak eğitime başlamaları halinde bu süre bursluluk sürelerine eklenir.
(10) Bursiyerler akademik değişim programları çerçevesindeki (Mevlana, Farabi, Erasmus+
vb.)  programlardan da faydalanabilirler ve bu esnada bursları devam eder. Bu süreler,
öğrencinin doktora eğitimindeki azami süresinden sayılır.
(11) Burslandırıldıkları öncelikli alt alanla ve tez çalışmaları ile ilgili olmak koşuluyla yurt
dışındaki bir üniversiteden/enstitüden kabul alan bursiyerlerin yurt dışına çıkmaları
danışmanının teklifi, Üniversite Yönetim Kurulu onayı ve teklifi ile YÖK’ün iznine
bağlıdır. Yurtdışına çıkması uygun bulunan bursiyerlerin, yurtdışında bulundukları süre
boyunca bursları devam eder. Bu süreler, öğrencinin doktora eğitimindeki azami süre ve
bursluluk süresinden sayılır.
Ek
Ek-1
Ek-1
Ek-1
Ek-1
Ek-1
Ek-1
Ek-1
Ek-1
Ek-1
Ek-1
Ek-1
Ek-1
Ek-1
Ek-1
Ek-1
Ek-1
Ek-1
Ek-1
Ek-1
Ek-1
Ek-1
Ek-1
Ek-1
Ek-1

--- Page 4 ---

4

Bursun sonlandırılması
MADDE 8- (1) Disiplin cezası alan öğrencilerin burs ödemeleri hemen sonlandırılır.
(2) Bursiyerin, başka bir üniversiteye/başka bir programa/alt alana yatay geçiş yapması
durumunda 100/2000 YÖK Doktora Bursu sonlandırılır.
(3) Mücbir sebepler dışında kayıt donduran öğrencilerin bursu sonlandırılır.
(4) Öğrenciler, Lisansüstü Eğitim ve Öğretim Yönetmeliği ve doktora eğitimini aldıkları
yükseköğretim kurumunun ilgili yönetmelik, yönerge ve kararlarına uymakla yükümlüdür.
Söz konusu mevzuat kapsamında devamsız, başarısız olanların ve/veya ilişiği kesilenlerin
burs ödemeleri hemen sonlandırılır.
(5) Burs almaya hak kazanan öğrencilerin bu süreçte kamu kurum ve kuruluşlarının kadro
veya pozisyonlarında; Devlet veya Vakıf Yükseköğretim Kurumlarının öğretim elemanı
kadro ve pozisyonlarında (kadrolu, kadrosuz, saatlik sözleşmeli, yarı zamanlı vb.)
çalışmaya başlamaları halinde bursu sonlandırılır..
(6) Kamu görevinden çıkarılmış veya olağanüstü hal döneminde alınan tedbirler nedeniyle
görevine son verilmiş olanlar ile Terör örgütlerine veya Milli Güvenlik Kurulunca
Devletin milli güvenliğine karşı faaliyette bulunduğuna karar verilen yapı, oluşum veya
gruplarla irtibatı bulunduğu anlaşılanların burs ödemeleri hemen sonlandırılarak ödenen
burslar yasal faiziyle kendilerinden tahsil edilir.

Programın yürütülmesi
MADDE 9- (1) 100/2000 YÖK Doktora Burs Programı, YÖK Yürütme Kurulunun belirlediği
yükseköğretim kurumları ve programlar itibariyle bu Usul ve Esaslarda belirlenen hükümlere
uygun olarak yürütülür.
(2) Bu çerçevede desteklenecek yükseköğretim kurumları ve programları ile bursun süresi,
tutarı, kapsamı, başvuru şartları, başvuruları değerlendirme ve seçme süreçleri ile
programın yürütülmesine ilişkin diğer temel kural ve ilkeler Komisyonun önerisi üzerine
YÖK Yürütme Kurulu tarafından belirlenir.
(3) (3) Bu usul ve esaslar kapsamında burs almaya hak kazanan öğrencilerin, başka bir
kurumdan destek/burs/kredi alması, isteğe bağlı sigorta primi yatırması veya yetim aylığı
alması 100/2000 YÖK Doktora Bursu almasına engel değildir. Ayrıca, ulusal veya
uluslararası hibe projelerinde (TÜBİTAK, BAP, AB vb.) sigortalı olarak görev aldıkları
tespit edilen bursiyerlerin burs ödemeleri devam eder.
(4) Bilimsel hazırlık öğrencilerine bu süre zarfında burs ödemesi yapılmaz, söz konusu
öğrenciler birinci sınıfa başladıkları yıl burslarını almaya hak kazanırlar.
(5) Yükseköğretim kurumları, her eğitim öğretim yılı sonunda öğrencilerin akademik
gelişimlerine ilişkin raporu YÖK’e gönderir.
(6) Doktora programlarına kayıtlı öğrenciler ders aşamasında ilgili anabilim/bilim dalının
başkanı; tez aşamasında ise danışmanının gözetiminde çalışmalarını gerçekleştirir. Ayrıca
Ek
Ek-1
Ek-1
Ek-1
Ek-1
Ek-1
Ek-1
Ek-1
Ek-1
Ek-1
Ek-1
Ek-1
Ek-1
Ek-1
Ek-1
Ek-1
Ek-1
Ek-1
Ek-1
Ek-1
Ek-1
Ek-1
Ek-1
Ek-1
Ek-1

--- Page 5 ---

5

öğrenciler, kendilerine doktora çalışmalarında katkı sağlamak amacı ile sınırlı olmak
üzere, ders ve tezin dışında yüklenen yükümlülükleri yerine getirmek zorundadır.
(7) Bursiyer öğrenci, bursiyeri olduğu alt alan ile ilgili yurt içinde veya yurt dışında
yayınlanan makaleleri ve sunulan tebliğlerinde; hazırladığı doktora tezinde 100/2000
YÖK Doktora Bursiyeri olduğunu belirtir.
(8) Bursiyer öğrencinin bu usul ve esaslarda belirtilen koşulları sağlayarak eğitimini
tamamlaması ve başarılı bir şekilde mezun olması halinde, bursiyer ile ilgili “Mezun Bilgi
Formu” Üniversitesi tarafından  YÖK Bursları Takip  Sistemine yüklenir ve ayrıca resmi
yazı ile YÖK’e bildirilir.
Kaynak aktarımı
MADDE 10- (1) 2547 sayılı Kanunun ek 44 üncü maddesi ile bu maddeye dayanılarak
hazırlanan Açık Öğretim Hizmeti Veren Yükseköğretim Kurumları Döner Sermaye
İşletmelerinin Gelir Fazlalarının Yükseköğretim Kurulu Hesabına Aktarılarak Kullanımı ve
Muhasebeleştirilmesine İlişkin Usul ve Esaslar uyarınca, YÖK bütçesinin mevcut veya yeni
açılacak tertiplerine kaydedilen ödenekten anılan program kapsamında kullandırılması uygun
görülen tutarlar YÖK bütçesine gider kaydedilmek suretiyle YÖK Strateji Geliştirme Daire
Başkanlığı tarafından ilgili yükseköğretim kurumunun muhasebe birimi hesabına aktarılır.
(2) YÖK tarafından yükseköğretim kurumlarına aktarılan tutarlar bir yandan ilgili
yükseköğretim kurumu bütçesinde “04.5.1.13- YÖK Burs Destekleri” ekonomik koduna
öz gelir, diğer yandan “744-Doktora Öğrencilerine Yönelik Burs Hizmetleri” faaliyeti ve
“05.04- Hane Halkı ve İşletmelere Yapılan Transferler” ekonomik koduna ödenek
kaydedilmek suretiyle “05.04.10.01- Yurt İçi Burslar ve Harçlıklar”, ekonomik kodundan
tahakkuka bağlanarak bursiyerlere ödenir.
(3) Bursiyer öğrencilerin 6. maddenin (d) ve (e) bentlerinde belirtilen işler dışında bir işte
çalışıp çalışmama durumları YÖK’ün belirleyeceği tarihlerde yükseköğretim kurumları
tarafından YÖK Bursları Takip Sistemi üzerinden ve ayrıca resmi yazı ile YÖK’e
bildirilir. YÖK, çalışan ve çalışmayan öğrencilere ait kaynak planlamasını 6 aylık
periyodu kapsayacak şekilde yapar ve aktarılması gereken tutarı hesaplayarak,
bursiyerlere aylık olarak ödenmek üzere, ilgili Üniversitelere aktarır. Çalışan öğrencilerin
çalıştıkları işlerden ayrılmaları durumunda, bu periyotta ayrıca bir ödeme yapılmaz.
Burs ve iade
MADDE 11 - (1) Yükseköğretim kurumları aktarılan tutarlardan, YÖK Yürütme Kurulu
Kararı ile belirlenen burs miktarları kadar tutarı bursiyerlerin banka hesaplarına yatırmak
suretiyle öder.
(2) Bu Usul ve Esaslar kapsamında bursiyerlere verilen bursun kesilmesine sebep olacak bir
durumun ortaya çıkması ve çalışmayan bursiyerlerin, 6. maddenin (d) ve (e) bentlerinde
belirtilen işler dışında bir işte çalışmaya başlamaları durumunda, kullanılmayacak olan
burs miktarı YÖK’ün ilgili hesabına iade edilir.
Ek
Ek-1
Ek-1
Ek-1
Ek-1
Ek-1
Ek-1
Ek-1
Ek-1
Ek-1
Ek-1
Ek-1
Ek-1
Ek-1
Ek-1
Ek-1
Ek-1
Ek-1
Ek-1
Ek-1
Ek-1
Ek-1
Ek-1
Ek-1
Ek-1

--- Page 6 ---

6

(3) Yükseköğretim kurumları tarafından burs ödemeleri gerçekleştirilmeden önce
bursiyerlerin burs şartlarını kaybetmesinin anlaşılması veya öğreniminin dondurulması
halinde, burs miktarları bu durumun ortaya çıktığı günü takip eden en geç 1 ay içerisinde
YÖK muhasebe birimi hesaplarına aktarılır ve buna ilişkin bilgi YÖK Bursları Takip
Sistemine yüklenir ve ayrıca resmi yazı ile YÖK’e iletilir.  Belirlenen sürede aktarılmayan
tutarlar ilgili üniversite adına kişi borçları hesabına alınarak faiziyle birlikte tahsil edilir.
(4)  Yükseköğretim kurumları tarafından burs ödemeleri gerçekleştirildikten sonra
bursiyerlerin burs şartlarını kaybetmesinin anlaşılması veya öğreniminin dondurulması
halinde, iadesi gereken burs miktarları bu durumun ortaya çıktığı günü takip eden en geç
1 ay içerisinde, ilgili yükseköğretim kurumu tarafından bursiyer adına kişi borçları
hesabına alınarak takibine başlanır ve buna ilişkin bilgi  YÖK Bursları Takip Sistemine
yüklenir ve ayrıca resmi yazı ile YÖK’e iletilir.
(5) Yükseköğretim kurumlarının kişi borcuna aldıkları tutarlardan yapılacak tahsilatlar en
geç 1 ay içerisinde YÖK muhasebe birimi hesaplarına aktarılır ve buna ilişkin bilgi YÖK
Bursları Takip Sistemine yüklenir ve ayrıca resmi yazı ile YÖK’e iletilir.
Sorumluluk
MADDE 12- (1)YÖK Bursları Takip Şubesi, bursiyerlerin başarı, devam/devamsızlık
durumlarının takibinden ve bursların düzenli olarak ödenmesinden sorumludur.
(2) Yükseköğretim kurumları, bu Usul ve Esaslarda kendisine verilen görevlerin mevzuata
uygun olarak ve etkin bir şekilde yürütülmesinden, YÖK tarafından belirlenen
formatlarda ve YÖK Bursları Takip Sistemi üzerinden YÖK'e gerekli bilgi akışının tam
ve eksiksiz sağlanmasından sorumludur.
(3) Yükseköğretim kurumlarına gönderilen kaynağın amacı dışında kullanılması durumunda
sorumluları hakkında idari, mali ve cezai hükümler ayrıca uygulanır.
(4) Bursiyer, bu usul ve esaslar uyarınca bursunun kesilmesine sebep olacak bir durumun
ortaya çıkması halinde üniversitesine bilgi vermekle ve varsa kendisine fazladan ödenen
bursu iade etmekle yükümlüdür.
(5) Yükseköğretim kurumlarında yapılan incelemeler sonucunda tespit edilen yersiz ve fazla
ödemeden, harcama yetkilisi ve gerçekleştirme görevlisi sorumludur.

Denetim
MADDE 13 – (1) Bu Usul ve Esaslar kapsamında yükseköğretim kurumları tarafından
yürütülen faaliyetler 5018 sayılı Kamu Mali Yönetimi ve Kontrol Kanununa göre ilgili
kurumların iç denetimine tabi tutulur.

Ek
Ek-1
Ek-1
Ek-1
Ek-1
Ek-1
Ek-1
Ek-1
Ek-1
Ek-1
Ek-1
Ek-1
Ek-1
Ek-1
Ek-1
Ek-1
Ek-1
Ek-1
Ek-1
Ek-1
Ek-1
Ek-1
Ek-1
Ek-1
Ek-1

--- Page 7 ---

7

Tereddütlerin giderilmesi
MADDE 14 – (1) Bu Usul ve Esasların uygulanmasında ortaya çıkabilecek tereddütleri
gidermeye YÖK Yürütme Kurulu yetkilidir.

Yürürlük
MADDE 15- (1) Hazine ve Maliye Bakanlığı ile Strateji ve Bütçe Başkanlığının uygun görüşü
üzerine YÖK Yürütme Kurulu tarafından belirlenen bu Usul ve Esaslar 1/1/2024 tarihinden
itibaren yürürlüğe girer.

Yürütme
MADDE 16- (1) Bu Usul ve Esasları, Yükseköğretim Kurulu Başkanı yürütür.

Ek
Ek-1
Ek-1
Ek-1
Ek-1
Ek-1
Ek-1
Ek-1
Ek-1
Ek-1
Ek-1
Ek-1
Ek-1
Ek-1
Ek-1
Ek-1
Ek-1
Ek-1
Ek-1
Ek-1
Ek-1
Ek-1
Ek-1
Ek-1
Ek-1