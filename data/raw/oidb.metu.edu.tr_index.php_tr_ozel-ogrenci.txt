Özel Öğrenci
2025 - 2026 BAHAR DÖNEMİ
ÖZEL ÖĞRENCİ BAŞVURU VE KAYIT TARİHLERİ
09 - 16 ŞUBAT 2026
Öğrenci İşleri Daire Başkanlığı
Başvurular Koordinatörlüğü
Tel  :
0 (312) 210 34 63
Online İletişim Formu
oidb-basvuru@metu.edu.tr
Orta Doğu Teknik Üniversitesi Özel Öğrenci Yönergesi için
tıklayınız
.
ÖZEL ÖĞRENCİLERİN BAŞVURU VE KAYIT İŞLEMLERİ
Üniversitemize özel öğrenci statüsünde başvuru yapacak adaylar, aşağıdaki belgelerle birlikte
16 Şubat 2026
tarihi saat 17.00'ye kadar Öğrenci İşleri Daire Başkanlığı/Giriş Kat/Başvurular Koordinatörlüğü'ne elden belge teslimini tamamlamalıdır.
Özel öğrencilik başvurusu kabul edilen öğrencilerin, almak istedikleri ders/derslere kayıt işlemleri ÖİDB tarafından yapılacaktır. Kayıt işlemleri tamamlanan öğrencilere ÖİDB tarafından özel öğrenci numarası verilir.
Özel öğrenci başvuru ve kayıt işlemleri dönemlik olup, sonraki dönemlerde başvuru yapacak adayların tüm işlemleri tekrar yapması gerekir.
Hazırlık sınıfına özel öğrenci kabul edilmemektedir.
ODTÜ'de kayıtlı olan öğrencilerin özel öğrencilik başvuru kabul edilmemektedir.
GEREKLİ BELGELER
Özel Öğrenci
Başvuru formu
,
(Dersi veren öğretim elemanı ve Bölüm Başkanı/Anabilim Dalı Başkanı tarafından imzalanması gerekmektedir.)
Mezun statüsünde olanlardan
mezuniyet belgesi
veya
diplomanın onaylı fotokopisi
,
"Öğrenci” statüsünde olanlar için
öğrenci belgesi
,
Kayıtlı olduğu programın
eğitim dilini
gösterir belge,
Disiplin cezası almadığına
dair belge,
Eğitim dili Türkçe olan yükseköğretim kurumlarından başvuru yapacak adayların
https://oidb.metu.edu.tr/tr/odtu-tarafindan-kabul-edilen-ingilizce-yeterlik-sinavlari-esdegerlik-tablosu
web adresinde yer alan dil belgelerinden herhangi birini sunması gerekmektedir.
İki adet vesikalık fotoğraf,
(Fotoğrafın biri başvuru formunda diğeri de özel öğrenci kimlik kartında kullanılacaktır)
Ödeme yapması gerekenler için
başvuru ve kredi başına ders ücretin ödendiğine dair dekont
. Hesap numaralarına
http://oidb.metu.edu.tr/tr/diger-hizmetler-icin-banka-hesap-numaralari
web adresinden ulaşılabilir.
Lisans programlarından
özel öğrenci statüsünde ders alıp kayıtlı olduğu üniversitesine ders sayımı yapacak öğrencilerin, üniversitelerinden özel öğrenci olarak alacakları dersin veya derslerin, müfredatlarına sayılacağına ilişkin Fakülte Yönetim Kurulu Kararı alınması ve bu kararda ODTÜ'den alınacak derslerin mutlaka belirtilmesi gerekmektedir.
Lisansüstü programlardan
özel öğrenci statüsünde ders alacak öğrencilerin, Üniversitemizden ders alabileceklerine ilişkin üniversitelerinden Enstitü Yönetim Kurulu Kararı alınması ve bu kararda ODTÜ'den alınacak derslerin mutlaka belirtilmesi gerekmektedir.
Başvuru evrakları sunulmadan Enstitü ya da Fakülte Yönetim Kurulu kararının Üniversitemize resmi yazı ekinde gönderilmiş olması kayıt işlemlerinin tamamlanması için yeterli değildir. Kayıt işlemlerinin tamamlanabilmesi için yukarıda belirtilen tarihler içerisinde tüm belgelerin ÖİDB'ye teslim edilmesi gerekmektedir.
Başvuru evraklarını teslim eden adayların dönem sonunda ders notlarını görüntülemek ve derse ait paylaşılan dokümanları takip edebilmek için
https://useraccount.metu.edu.tr/newstudent/
web adresinden şifre edinmeleri gerekmektedir.
BAŞVURU VE KREDİ BAŞINA DERS ÜCRETLERİ
Türkiye’de bulunan Devlet ve Vakıf Üniversitelerinde kayıtlı lisans ve lisansüstü öğrenciler özel öğrenci başvuru ve kredi ücretinden (yaz okulu hariç) muaftır.
Lisans programlarından ders almak isteyen mezun öğrenciler ile Türkiye'de bir Yükseköğretim Kurumunda kayıtlı olmayan uluslararası öğrencilerin ödemesi gereken ücret aşağıdaki tabloda belirtilmiştir:
BAŞVURU ÜCRETİ
TC uyruklu (Özel Öğrenci) : 950 TL
Uluslararası öğrenci (Özel Öğrenci): 55 $
ÖZEL ÖĞRENCİ DERS ÜCRETİ (KREDİ BAŞINA)
TC Uyruklu: 2500 TL
Uluslararası öğrenci : 250 $
Ara vermeden, iki dönem üst üste özel öğrencilik başvurusu yapanlar ikinci başvurularında, başvuru ücretinden muaf tutulurlar.
Özel öğrenci statüsünde kredisiz ders (İkinci öğretim tezsiz yüksek lisans programlarında Graduate Seminar ve Term Project hariç) alınması durumunda 2 kredi üzerinden ödeme yapılmaktadır.
ODTÜ’de öğretim elemanı, idari ve teknik personel kadrosunda olanlar (part-time öğretim elemanları ve sözleşmeli bilimsel proje uzmanı hariç), özel öğrenci kredi başına ders ücretini % 50 indirimli olarak öderler.
Bu kapsamda başvuru yapacak adayların ÖİDB/Başvurular Koordinatörlüğü'ne akademik kimlik kartının aslı gibidir onaylı fotokopisini sunmaları, atama işlemleri sürenlerin bu durumu belirten Personel Daire Başkanlığından alacakları bir yazı ile belgelendirmeleri gerekir.
Özel öğrencilerin, kayıt iptali istemesi durumunda, Akademik Takvimde belirtilen katkı payı iade son başvuru tarihine kadar, başvuru ve kredi ücret iadesini talep edebilirler. Kayıttan vazgeçen öğrencilerin,  ödeme iade işlemlerinin yapılabilmesi için
http://oidb.metu.edu.tr/tr/formlar
web adresinde yer alan Ödeme İadesi Başvuru Formunun elektronik ortamda doldurulup dekont ile birlikte ÖİDB’ye teslim edilmesi gerekmektedir.
İKİNCİ ÖĞRETİM TEZSİZ YÜKSEK LİSANS PROGRAMLARINDA ÖZEL ÖĞRENCİLİK
Lisansüstü ikinci öğretim tezsiz yüksek lisans programlarından, özel öğrenci olarak ders almak isteyenler için katkı payı indirimi veya muafiyeti söz konusu değildir. Bu programlardan özel öğrenci olarak ders almak isteyenler (Türk ve Uluslararası öğrenci ayrımı olmaksızın) ilgili programların kredi başına belirlenmiş olan ders ücretini öderler. Bu öğrenciler aşağıdaki hesap numaralarına kredi başına ders ücretlerini ödeyeceklerdir. Özel öğrenciler kayıt için gerekli evrakları ve banka dekontunun bir kopyasını Öğrenci İşleri Daire Başkanlığı/ Giriş Kat/ Başvurular Koordinatörlüğü'ne teslim edeceklerdir. Banka dekontunun aslı ve bir kopyasının dersin alındığı Bölümün sekreterliğine ayrıca teslim edilmesi gerekmektedir.
İKİNCİ ÖĞRETİM TEZSİZ YÜKSEK LİSANS PROGRAMLARI MUHTELİF KATKI PAYI HESABI
İş Bankası (TL) IBAN No
TR110006400000142290431564
İş Bankası (DOLAR) IBAN No
TR100006400000242293123036
İkinci öğretim tezsiz yüksek lisans programlarına ait kredi başına ders ücretleri için
tıklayınız
.
Açılan dersler için
tıklayınız
.
ULUSLARARASI ORTAK LİSANS PROGRAMI (SUNY) ÖĞRENCİLERİNİN KATKI PAYI/ ÖĞRENİM ÜCRETİ
Uluslararası Ortak Lisans Programlarından (SUNY) ders alacak özel öğrencilerin
http://oidb.metu.edu.tr/tr/katki-payi-miktarlari
web adresinde belirtilen kredi başına ders ücretini yatırmaları gerekmektedir.
Son güncelleme
03/02/2026 - 10:08