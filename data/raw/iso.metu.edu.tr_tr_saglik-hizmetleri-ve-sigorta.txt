Sağlık Hizmetleri ve Sigorta | Uluslararası Öğrenci Ofisi
Skip to main content
Sağlık Hizmetleri ve Sigorta
Faydalı Bilgiler
Oturum İzni
Öğrenim Ücreti
Burs Olanakları
Barınma
Yabancı Kimlik Numarası
Sağlık Hizmetleri ve Sigorta
Yaşam Giderleri
Çalışma İzinleri
Share
Tweet
Son Güncelleme:
23/09/2024 - 12:48
English
Türkçe
Dinle
Sağlık Hizmetleri
ODTÜ öğrencilerinin sağlık ve psikolojik sorunları ile ilgili olarak başvuruda bulunacakları ilk yer Sağlık ve Rehberlik Merkezidir (SRM). Öğrenciler başvurularını ODTÜ kimlik kartı ile Hasta Kayıt Kabul Servisine yaparlar.
Öğrencinin ilk muayenesi, tetkik ve tedavileri; SRM olanakları ve mevzuat çerçevesinde SRM'de yapılır. İleri tetkik ve tedavi gerektiren durumlarda Devlet ve Üniversite hastanelerine veya Özel hastanelere başvuru yapılır.
Muayene ücreti olarak YÖK kararları doğrultusunda belirlenen ücret alınır. Her hekim için bu muayene ücretinin ödenmesi zorunludur. Ayrıntılı bilgi için
http://srm.metu.edu.tr/
adresini ziyaret edebilirsiniz.
Sağlık Sigortası
Uluslararası öğrenciler Türkiye'de kalacakları süre boyunca sigortalı olmak
zorundadırlar
. İleride herhangi bir problemle karşılaşmamak ve sağlık harcamalarından dolayı borca girmemek için lütfen sağlık sigortası süreçlerinizi çok dikkatli takip ediniz.
Sağlık Sigortanızın geçerlilik süresi dolduğunda, en kısa sürede, sağlık sigortanızı yenilemeniz ve bunu Göç İdaresi'ne bildirmeniz gerekmektedir. Sağlık sigortanızı yenilemeniz sağlığınız açısından ve hukuki açıdan sorun yaşamamanız adına hayati önem taşımaktadir.
Sosyal Güvenlik Kurumu tarafından sağlanan Genel Sağlık Sigortası (GSS) üniversitemiz tarafından önerilmekte olup dileyen öğrenciler özel sağlık sigortası da yaptırabilirler. Özel sağlık sigortasına sahip olmak isterseniz düzenli olarak sigorta poliçenizi uzatmanız gerekmektedir.
GSS'ye sahip olmak için
kayıt tarihinden (ilk üniversitesi kaydından) sonra 3 ay içinde
yabancı kimlik numaralarını aldıktan sonra e-devlet üzerinden müracaat etmeniz gerekmektedir. 2024 yılı için yıllık GSS primi yaklaşık 9600 TL'dir. GSS başvurusu için, ikamet izni kartınız size ulaştıktan sonra aşağıdaki adımları takip etmeniz gerekmektedir:
Bilgilerinizin güncellenmesi için YU numaranızı Uluslararası Öğrenci Ofisi'ne bildirmek
En yakın PTT Şubesine giderek e-devlet şifresi almak,
Ardından
www.turkiye.gov.tr
adresine şifrenizle giriş yapmak
Arama kutusundan "Yabancı Uyruklu Öğrencilerin GSS Başvurusu ve Takibi" hizmetini bulmanız ve "yeni başvuru yap" bağlantısına tıklayarak başvurunuzu yapmak,
Başvurunuzu yaptıktan birkaç gün sonra aynı sayfayı tekrar ziyaret ederek başvurunuzun onaylandığından emin olmak
Ardından
https://www.turkiye.gov.tr/sosyal-guvenlik-sosyal-guvenlik-kurumu-kart-i...
adresine giderek, e-devlet şifrenizle giriş yaptıktan sonra Diğer Tahsilatlar-GSS Prim seçenekleri seçmek ve 99 ile başlayan YU numaranızı girerek ödemenizi yapmak
Ödemenizi yaptıktan sonra 30 gün içerisinde
https://www.turkiye.gov.tr/spas-mustahaklik-sorgulama
adresinden müstehaklık belgesi almak (Belgede "Müstehaktır, provizyon alabilir." ifadesinin yer alması gerekmektedir.)
Aldığınız bu belgeyi, bir dilekçe ile, randevu tarihi almanıza gerek olmadan, Ankara İl Göç İdaresi Müdürlüğü evrak birimine teslim edebilirsiniz.
Kanun gereği, kayıt olduktan itibaren 3 ay içinde GSS'ye sahip olmak için başvurmamış öğrenciler, daha sonra bu haktan
yararlanamaz
. Bu sebeple öğrencilerimizin bu işlemi ihmal etmemeleri önemle rica olunur. Bölüm/program ve öğrenim aşaması (örneğin lisans programından yüksek lisansa geçiş) değişikliği durumunda GSS’ye başvurma hakkına
yeniden
sahip olursunuz.
***Anne-babası aracılığıyla veya ikili anlaşmalar çerçevesinde Türkiye'de geçerli bir sağlık sigortasına sahip olanlar Sosyal Güvenlik Merkezi'nden bu durumu gösteren belgeyi Göç İdaresi'ne sunmak zorundadır.
Üniversiteler Mahallesi, Dumlupınar Bulvarı No:1, 06800 Çankaya/Ankara © ORTA DOĞU TEKNİK ÜNİVERSİTESİ ANKARA KAMPUSU