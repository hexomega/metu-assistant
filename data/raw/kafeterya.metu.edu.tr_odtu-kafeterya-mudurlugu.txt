ODTÜ Kafeterya Müdürlüğü | Kafeterya Müdürlüğü
Skip to main content
ODTÜ Kafeterya Müdürlüğü
Hakkımızda
Tarihçe
ODTÜ Kafeterya Müdürlüğü
Organizasyon Şeması
Vizyon & Misyon
İdari Yapı
Fotoğraflar
Share
Tweet
Son Güncelleme:
12/02/2025 - 16:06
English
Türkçe
Üniversitemiz Kafeterya Müdürlüğü, Sağlık, Kültür ve Spor Daire Başkanlığı bünyesinde faaliyet göstermekte olup, kendi mutfağında ve kendi personeli ile üretim yapmakta ve eğitim-öğretim döneminde günlük ortalama 8.000 öğrenci ve personelimize yemek hizmeti vermektedir. Akademik takvime göre okulun açık olduğu dönemlerde Merkez Kafeteryamızda öğrencilerimiz için öğle ve akşam yemek hizmeti, üniversitemizin kapalı olduğu dönemlerde öğle yemeği hizmeti verilmektedir. Malzemenin temininden yemeğin sunumuna kadar her aşamada titizlikle çalışan, meslekleri ile ilgili sertifika ve yeterlilik belgeleri mevcut, bünyesinde 2 diyetisyen ve 1 gıda mühendisinin bulunduğu toplam 99 personelimiz ile mensup ve öğrencilerimize en iyi hizmeti vermek için çalışmaktayız.
Kafeteryamızda, TSE ve Türk Gıda Kodeksine uygun malzemeler kullanılarak, hijyen kurallarına özen gösterilerek üretim gerçekleştirilmektedir. Yemek üretim süreci, Diyetisyen ve Gıda Mühendisi tarafından her aşamada kontrol edilir. Diyetisyenlerimiz tarafından aylık olarak hazırlanan yemek menüleri; sağlıklı bir vücudun ihtiyaç duyduğu karbonhidrat, protein, yağ, vitamin ve mineral gibi her bir besin maddesi ve enerji gereksinimleri göz önünde bulundurularak ve beslenme ilkelerine uygun olarak planlanmaktadır. Menüler aylık olarak belirlenmekte ve haftalık olarak tahmini yemek yiyecek kişi sayısına göre malzemeler temin edilmektedir.
Kafeterya Müdürlüğünün ihtiyacı olan hammadde ve malzeme miktarları depo durumu ve aylık menülere göre Diyetisyen, Gıda Mühendisi, Ambar Memurları tarafından belirlenmektedir. İhtiyaç listesinde yer alan tüm malzemelerin teknik şartnameleri Diyetisyen ve Gıda Mühendisi tarafından Türk Gıda Kodeksi Yönetmeliği Tebliğlerine, Gıda Mevzuatlarına, TSE Standartlarına ve ilgili diğer yönetmeliklere göre hazırlanmakta ve sürekli revize edilmektedir. Satın alma işlemleri Sağlık, Kültür ve Spor Daire Başkanlığı tarafından çoğunlukla ihale, doğrudan temin ve KİK 3E yoluyla yapılmaktadır.
Satın alma süreçleri tamamlandıktan sonra temin edilecek olan hammadde ve malzemeler Diyetisyen, Gıda Mühendisi, Ambar memuru ve Aşçıbaşından oluşan Muayene Kabul Komisyonu tarafından teknik şartname kriterlerine uygun olarak depolara kabul edilmekte ve depolama kriterlerine göre depolanmaktadır. Depo sıcaklıkları otomasyon sistemi ile anlık olarak takip edilmektedir.
Malzemeler temin edildikten sonra Gıda Mühendisi, Diyetisyen ve Aşçıbaşı kontrolünde yemekler standart yemek gramajlarına uygun olarak hazırlanmakta ve servise sunulmaktadır. Servise sunulan yemeklerden, numune alma prosedürüne uygun olarak şahit numuneler alınmakta ve 72 saat saklanmaktadır.
Yemek servisi bittikten sonra gerekli temizlik ve düzenlemeler yapılarak bir sonraki öğüne hazırlık yapılmaktadır.
Üretim sonrasında oluşan atık yağlarımız, Bitkisel Atık Yağların Kontrolü Yönetmeliğine göre sertifikalı firmalar tarafından alınmakta ve Çevre ve Şehircilik Bakanlığı'na e-devlet sistemi üzerinden bildirilmektedir.
Mutfak ve yemek salonları her ay düzenli olarak hizmet yeterlilik belgesi olan yetkili bir firmanın sertifikalı elemanları tarafından ilaçlanmaktadır.
Müdürlüğümüzde nakit para kullanımı kalkmış olup, tüm ödemeler akıllı kart sistemi, banka kartı ya da uygulamalar aracılığıyla yapılmaktadır.
Müdürlüğümüz her geçen gün artan talebi karşılamak amacıyla üretim aşamasında teknolojik alet ve ekipmanları bünyesine katarak üretim potansiyelini artırmaktadır. Mensup ve öğrencilerimizden gelen her türlü görüş ve öneriler Müdürlüğümüzce titizlikle değerlendirilmekte ve tüm mensup ve öğrencilerimize sağlıklı ve kaliteli hizmet sunmaya yönelik gayretlerimiz devam etmektedir.
Kafeterya Müdürlüğü'ne bağlı birimler:
Kafeterya
Sosyal Bina ve Faculty Club
Kafeterya Kafe
Garaj Yemekhanesi
Üniversiteler Mahallesi, Dumlupınar Bulvarı No:1, 06800 Çankaya/Ankara Tel: +90 312 210 3643 Faks: +90 312 210 7989 - Tasarım: BİDB-EG-2021 - ODTÜ Tüm hakkı saklıdır.