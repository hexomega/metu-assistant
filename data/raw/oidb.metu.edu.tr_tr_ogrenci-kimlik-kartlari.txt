Öğrenci Kimlik Kartları
GENEL BİLGİLER
Ücret Alınmayan “Öğrenci Kimlik Kartı” Başvuruları
Üniversitemiz programlarına ilk kayıt nedeniyle yapılan başvurular
Kimlik kartının çalınması (Emniyetten (İl / İlçe emniyet müdürlükleri veya polis karakollarından) alınacak tutanağın ilgili programda bulunan dekont kısmına yüklenmesi koşuluyla) durumunda yapılan başvurular
Kullanıcı hatasından kaynaklı fiziksel hasar durumunda (hasarlı kimlik kartının ÖİDB’ye iade edilmesi koşuluyla) yapılan başvurular
Kimlik kartının çipinin bozuk (BİDB akıllı kart birimine giderek onay alınması ve kimlik kartının ÖİDB’ye iade edilmesi koşuluyla) olması nedeniyle yapılan başvurular
Ücret Alınan “Öğrenci Kimlik Kartı” Başvuruları
Kimlik kartının kaybedilmesi nedeniyle yenileme talebinde bulunulması
Kayıt yenilememe nedeniyle ara veren öğrencilerin kayıt yaptırdıktan sonra kimlik kartını yenileme talebinde bulunması
KİMLİK KARTLARININ KULLANIM DURUMLARI
Üniversitemiz programlarına kayıtlı olan öğrencilere kimlik kartı verilir. Kimlik kartları öğrenciler programa kayıtlı oldukları sürece aktif olarak kullanılabilmektedir.
İlişiği kesilen öğrencilerin (mezuniyet, kendi isteğiyle kayıt sildirme, yatay geçiş, kayıt yenilememe, akademik başarısızlık vb.) kimlik kartları kullanıma kapatılmaktadır.
ÖĞRENCİ KİMLİK KARTI BAŞVURUSU NASIL YAPILIR?
Kimlik kartı başvurusu
http://cardinfo.metu.edu.tr/
adresi üzerinden elektronik ortamda yapılır.
Kimlik kartı başvurusu yapılabilmesi için; önce
https://useraccount.metu.edu.tr/
adresinden ODTÜ kullanıcı kodu ve şifresinin alınmış olması gerekmektedir.
Kimlik kartı ücreti ödemekle yükümlü olan öğrencilerin, ödemelerine ilişkin banka dekontunu “jpeg formatında” sisteme yüklemesi gerekmektedir.
Başvuru sırasında daha önce sistemde varsa mevcut fotoğrafınız görüntülenecektir. Kimlik kartınızda bu fotoğrafı kullanabilir veya farklı yeni bir fotoğraf yükleyebilirsiniz.
1. Fotoğraf Özellikleri
Vesikalık fotoğraf ebadı 50 mm x 60 mm, beyaz fonda ve desensiz olmalıdır.
Fotoğraf 3MB’ı aşmamalı ve png/ jpg/ jpeg/ gif formatında olmalıdır.
Başın konumu dik olmalı, baş herhangi bir yöne dönük olmamalıdır. Fotoğrafta uygunsuz mimikler olmamalıdır.
Gözler açık konumda olmalı ve net olarak görünmelidir. Fotoğraf çekilirken doğrudan kameraya bakılmalıdır.
Yüz, fotoğraf üzerinde ortalanmış olmalıdır.
Resmi standartlara uygun olmayan fotoğrafların sisteme yüklenmemesi gerekmektedir.
2. Fotoğrafın Sisteme Yüklenmesi
Fotoğrafın sisteme yüklenmesine ilişkin bilgiler, programın içinde yer almaktadır. Yükleme yapılırken fotoğrafın programda gösterilen çerçeveyi tam ortalayacak şekilde ve boyutta yerleştirilmesi gerekir. Açıklamalara uygun olmayan formatta yüklenen fotoğraflar nedeniyle kimlik başvurusu reddedilecektir.
3. Öğrenci Kimlik Kartı Hazırlanma Süreci
Kimlik kartı başvurusu ÖİDB tarafından kontrol edilir ve uygun olan başvurular için sistemden onay verilir.
Başvurusu uygun olmayan (fotoğrafın belirtilen formatlara uygun olmaması, ödeme yapması gereken öğrencilerin dekontunun bulunmaması veya hatalı dekont bulunması vb. durumlar nedeniyle) öğrencilerin kimlik başvuruları ret olarak sonuçlanır.
Ret olarak sonuçlanan başvurularda, öğrencinin programa girerek gerekli düzeltmeyi yapması ve başvurusunu tamamlaması gerekmektedir.
Öğrenciler başvurularının onaylanıp onaylanmadığını, kimliklerinin hazırlanıp hazırlanmadığını başvuru yaptıkları program (
http://cardinfo.metu.edu.tr/
) üzerinden takip edebilirler.
Başvuru programında “hazır” uyarısı; firmanın basım aşamasını tamamladığı anlamına gelmektedir. Bu nedenle "Öğrenci Kimlik Kartlarının" ilgili akademik birimlere (Enstitü Müdürlüğü/Bölüm Başkanlığı) ulaştırılması zaman alabilmektedir. Kimlik kartlarının teslimi için; ilgili akademik birimlere bu husus dikkate alınarak uygun zamanda gidilmesi önerilmektedir.
4. Öğrenci Kimlik Kartı Dağıtım Süreci
Sınıf/Program
Teslim Alınacak Birim
Hazırlık Sınıfı Öğrencileri
Bölüm Başkanlıkları
Lisans Programı Öğrencileri
Bölüm Başkanlıkları
Lisansüstü Programı Öğrencileri
Anabilim Dalı Başkanlıkları
Lisansüstü Disiplinlerarası Program Öğrencileri
Enstitü Müdürlükleri
İlgili akademik birimler tarafından “T.C Kimlik Kartına” bakılmak suretiyle “öğrenci kimlik kartı” öğrencinin kendisine teslim edilir.
6 ay içerisinde teslim alınmayan kimlik kartları ilgili akademik birimlerce imha edilir.
Kimlik ücretinin ödenmesi gereken durumlar için banka hesap numaraları ve ödenecek ücret
https://oidb.metu.edu.tr/tr/ogrencilerden-bazi-hizmetler-karsiligi-alinan-ucretler
web sayfasında paylaşılmaktadır. Dekontun açıklama alanına mutlaka öğrenci numarası ve ad-soyad bilgisi belirtilmelidir.
KİMLİK KARTININ KAYBEDİLMESİ
Kampüs içinde kayıp kimlik kartlarının bulunması durumunda bulunan kimlik kartları, aşağıdaki birimlere iletilmektedir. Bu nedenle öncelikle kimlik kartı bu birimlerden sorulmalıdır:
İç Hizmetler Müdürlüğü/ Rektörlük/ Giriş Kat
Öğrenci İşleri Daire Başkanlığı (ÖİDB)/ Öğrenci Bankoları
Akademik Birimlerin (Fakülte/Enstitü/Bölüm/Yüksekokul) Sekreterliği
Akıllı kart özelliği taşıyan öğrenci kimlik kartları aynı zamanda elektronik cüzdan özelliği de taşımaktadır. Kimlik kartında para yüklü olması ihtimali olduğundan, kartın kaybolması halinde başka kişilerce kullanımının engellenmesi için, kart sahibi tarafından
http://cardinfo.metu.edu.tr/
adresinden kartın iptal edilmesi gerekmektedir. İptal işlemi yapılmaması halinde tüm sorumluluk öğrenciye aittir.
KİMLİK KARTININ KULLANIMINA İLİŞKİN ÖNERİLER
Kimlik kartı su, yağ, kimyasal madde vb. ile temas ettirilmemelidir.
Kimlik kartına zımba ve benzeri delik açılmamalıdır.
Kimlik kartı bükülmemeli, buz kazımak vb. işler için de kullanılmamalıdır.
Kimlik kartı kesici ve delici aletlerle çizilmemelidir.
Kimlik kartı güneş altında uzun süre bırakılmamalıdır.
Kimlik kartı elektronik cüzdan özelliği taşıdığından rehin olarak bırakılmamalıdır.
Kimlik kartı başkalarının kullanımı için verilmemelidir.
Son güncelleme
12/01/2026 - 13:11