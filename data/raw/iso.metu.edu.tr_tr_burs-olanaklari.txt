Burs Olanakları | Uluslararası Öğrenci Ofisi
Skip to main content
Burs Olanakları
Faydalı Bilgiler
Oturum İzni
Öğrenim Ücreti
Burs Olanakları
Barınma
Yabancı Kimlik Numarası
Sağlık Hizmetleri ve Sigorta
Yaşam Giderleri
Çalışma İzinleri
Share
Tweet
Son Güncelleme:
16/09/2024 - 09:33
English
Türkçe
Dinle
Öğrenim Ücreti İndirimi/Muafiyeti
Üniversitemizde öğrenim görmekte olan uluslararası öğrenciler başarı durumlarına göre öğrenim ücreti indirimi veya muafiyetinden yararlanabilirler. Bu indirim veya muafiyetten yararlanmak için başvuru yapmanıza gerek yoktur. Her akademik yılda öğrencilerin başarısına göre değerlendirme yapılır. Öğrenci ücreti indirimi veya muafiyeti almaya hak kazanan adaylar e-posta yoluyla bilgilendirilir. Lisans öğrenciler için ayrıntılı bilgiye
buradan
, lisansüstü öğrenciler için ise
buradan
ulaşabilirsiniz.
Orta Doğu Teknik Üniversitesi Tarafından Sağlanan Diğer Burslar
Üniversitemizde çok kısıtlı kaynaklarla verilen yardımlardan Türk öğrencilerimizin yanında, uluslararası öğrencilerimizin de faydalanmasını istemekteyiz. Uluslararası öğrencilerimiz için yemek yardımı, yurt yardımı ve ODTÜ Geliştirme Vakfından nakit yardımı olmak üzere çeşitli burslarımız mevcuttur. Uluslararası öğrencilerimizin bu burslara başvurabilmek için  aşağıda belirtilen belgeler ile  ODTÜ Burs Ofisi'ne (Endüstri Mühendisliği ve Çatı Kafe'nin arasında yer alan) müracaat etmeleri gerekmektedir.
Belirtilen dokümanların hepsinin getirilmediği başvurular değerlendirmeye alınmayacaktır. Bahsi geçen burslar için başvurular, elden, öğrencinin ofise belgeleri bizzat teslim etmesiyle yapılacaktır. Elektronik ortamdan gönderilen belgeler ve başvurular değerlendirmeye alınmayacaktır.
Öğrencilerimizin yukarıda belirtilen burslara başvurabilmeleri için sunmaları gereken belgeler aşağıdadır:
Öğrencinin hangi sebeplerle burslardan faydalanmak istediğine dair durumunu detaylı bir biçimde açıkladığı imzalı dilekçesi
Dilekçede belirtilmiş olan problemlerin/hususların kanıtı olabilecek ilgili belgeler
Kişilerin maddi sıkıntıları farklı sebepler ve farklı kaynaklardan olabileceği için, ODTÜ'nün talep ettiği belirli bir belge söz konusu değildir. Öğrencilerin finansal sorunları, kayıpları ve bursa ihtiyaç duymalarına sebep olacak durumları kanıtlayan belgeleri kendi durumlarına uygun getirmeleri beklenmektedir.
İstisnai ve acil olarak ilgilenilmesi gereken durumların dışında, bahsi geçen burslara ancak aşağıda belirtilen dönemlerde başvuru yapılabilir. İstisnai ve acil durumlarda öğrenciler belirtilen zaman aralığı dışında da burslar için başvurabilirler. Ancak, eğer bursa başvuru durumları istisnai ve acil olarak görülmezse, bu tarihler dışındaki başvuruları değerlendirilmeyecektir.
Güz Dönemi için: Eylül - Ekim
Bahar Dönemi için: Şubat - Mart
Üniversiteler Mahallesi, Dumlupınar Bulvarı No:1, 06800 Çankaya/Ankara © ORTA DOĞU TEKNİK ÜNİVERSİTESİ ANKARA KAMPUSU