Çalışma İzinleri | Uluslararası Öğrenci Ofisi
Skip to main content
Çalışma İzinleri
English
Türkçe
Dinle
Öğrenciler:
Oturma izniniz size Türkiye'de çalışma hakkı vermez. Türkiye'de çalışmak için resmi bir çalışma iznine sahip olmanız gerekir. Kişiler çalışma iznine bireysel olarak başvuramazlar. Çalışacağınız kurum/şirketin sizin için çalışma iznine başvuru yapması gerekmektedir; yani Türkiye'de önce iş bulmanız ardından kurum ya da şirketin sizin için çalışma iznine başvuru yapması gerekiyor.
Lisans düzeyindeki öğrenciler ancak üniversitedeki ilk yıllarını tamamladıktan sonra çalışma izni alabilirler.
Lisans düzeyindeki öğrenciler sadece yarı zamanlı işler için çalışma izni alabilirler.
Lisans düzeyindeki öğrenciler sadece üniversite/kampus dışındaki işler için çalışma izni alabilirler.
Lisansüstü düzeydeki öğrenciler, üniversitedeki ilk yıllarından itibaren çalışma izni alabilirler.
Lisansüstü düzeydeki öğrenciler hem tam zamanlı hem de yarı zamanlı işler için çalışma izni alabilirler.
Lisansüstü düzeydeki öğrenciler, yalnızca üniversite/kampus dışındaki işler için çalışma izni alabilirler.
Türkiye'de çalışma izni aldıktan sonra bu izin oturma izni de sayılır ve çalışma izninizin bitiş tarihine kadar oturma izni başvurusunda bulunmanıza gerek yoktur.
Türkiye'de çalışma izni olmadan çalıştığınızın anlaşılması halinde, oturma izniniz Göç İdaresi tarafından iptal edilebilir.
Mezun Olduktan Sonra:
Türkiye'deki kanunlar Türk yükseköğretim kurumlarından mezun olan öğrencilere, Türkiye'de iş aramak için bir fırsat olarak kullanılabilecek bir yıllık oturma izni almalarına izin vermektedir. Bu tür bir ikamet belgesi alabilmek için mezuniyetinizi takip eden altı (6) ay içerisinde "Türkiye'deki bir üniversiteden mezun olanlar" kategorisi altından kısa dönem ikamet izni başvurusunda bulunmanız gerekmektedir.
Çalışma İzni Muafiyetleri:
Araştırma projelerinde çalışacak araştırmacılar çalışma izni muafiyeti (iki yıla kadar) kapsamındadır. Bu kişiler (öğrenciler veya doktora sonrası araştırmacılar) ikamet izinlerinin verilmesini beklemeden çalışma izni muafiyetine kendileri başvurabilirler.
Çalışma izinleri ile ilgili sorularınız için Çalışma ve Sosyal Güvenlik Bakanlığı'na bağlı Uluslararası İşgücü Genel Müdürlüğü'ne başvurmanız gerekmektedir.
https://www.csgb.gov.tr/uigm/
eizindestek@csgb.gov.tr
+90 312 296 6000
Share
Tweet
Son Güncelleme:
15/02/2023 - 16:07
Üniversiteler Mahallesi, Dumlupınar Bulvarı No:1, 06800 Çankaya/Ankara © ORTA DOĞU TEKNİK ÜNİVERSİTESİ ANKARA KAMPUSU