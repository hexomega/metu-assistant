--- Page 1 ---
YURTDIŞINDAN ÖĞRENCİ KABULÜNE İLİŞKİN ESASLAR
A- Genel İlkeler:
1) 11.04.2012 tarih ve 28261 sayılı Resmi Gazete’de yayımlanan 6287 sayılı Kanun’un 14/f
maddesi uyarınca yurt dışından öğrenci kabul etmek isteyen üniversitelerin Yükseköğretim Kurulu
onayı ile yurt dışından öğrenci kabul etmesi,

2) a) Yurt dışından öğrenci kabul edecek yükseköğretim kurumlarının kontenjan önerilerinin
belirlenecek takvim çerçevesinde Yükseköğretim Kurulu tarafından toplanması,
b) Yurtdışından öğrenci kabul kontenjanlarının her eğitim ve öğretim döneminden önce
Yükseköğretim Kurulu tarafından belirlenen tarihe kadar bir önceki yıl YKS Yükseköğretim
Programları ve Kontenjanları Kılavuzunda yer alan programlar çerçevesinde önerilerin üniversitelerden
alınması, Yükseköğretim Kurulu tarafından değerlendirilerek karara bağlanması, ilgili yılda yeni açılan
(ilk defa öğrenci alan) programlar için YKS kontenjanları ile birlikte önerilmesi halinde yurt dışından
öğrenci kabul kontenjanlarının değerlendirilmesi, YKS Ek Yerleştirme işlemleri sırasında ilk defa
öğrenci alan programların yer almaması,

c) 2547 sayılı Yükseköğretim Kanunu’nun 6287 sayılı Kanunla değişik 45/f maddesi ve
Yükseköğretim Kurulu tarafından belirlenen Yurtdışından Öğrenci Kabulüne İlişkin Esaslar uyarınca
yurtdışından öğrenci kabul kontenjanlarına başvuru şartlarını taşıyan, Türk Vatandaşlığı Kanunu
uyarınca Doğumla Türk vatandaşı olup da İçişleri Bakanlığı’ndan Türk vatandaşlığından çıkma
izni almak suretiyle Türk vatandaşlığını kaybeden adaylar, Türk vatandaşlığını kaybedenlere talepleri
halinde verilen mavi kart sahibi olduğunu belgeleyen adaylar ile lise eğitimlerinin tamamını yurt
dışındaki liselerde (KKTC liseleri hariç) gören uyruğundan biri T.C olan çift uyruklu ve T.C uyruğunda
bulunan adayların üniversitelerce belirlenen kriterler çerçevesinde yurtdışından öğrenci kabul
kontenjanlarına başvurabilme uygulamasının devamı, ayrıca;
i) Yükseköğretim kurumları tarafından önerilen ve Yükseköğretim Kurulu tarafından belirlenen
yurtdışından öğrenci kabul kontenjanlarında yer alan Öğretmenlik, Hukuk, Tıp, Diş Hekimliği ve
Eczacılık programlarına da öğrenci kontenjanı belirlenmesinin devamı,
ii) Bununla birlikte bu programlara mahsus olmak üzere bu adaylar için anılan alanlardaki
kontenjanın %10’unun aşılmaması,

d)
Söz konusu programların kontenjanları ile öğretim dili, hazırlık sınıfına ilişkin bilgilerin
Yükseköğretim Kurulu internet sitesinde yayınlanması,

e)
Yükseköğretim programlarının eğitim ücreti, sağlık raporu vb koşullarının üniversiteleri
tarafından ilan edilmesi,

3) Yabancı öğrenci kabul etmek isteyen üniversitelerin ön lisans ve lisansta birinci öğretim,
ikinci öğretim, uzaktan eğitim ve açık öğretim programlarında kontenjan ayrılması, METEB bağlantılı
(eğitim öğretim ... Endüstri Meslek Lisesinde vb) programlara kontenjan ayrılmaması,
4) Yurt dışından öğrenci kabulü sırasında öğrenci başvurularının değerlendirilmesinde
üniversitelerin yabancı uyruklu öğrenci kabulünde kullanılması önerilen ve Yükseköğretim Kurulu
tarafından onaylanan sınavlardan; lise bitirme sınavları statüsünde olan sınavların (Abitur, International
Baccalaureate, GCE, Tawjihi vs.) geçerlilik sürelerine bir sınırlama getirilmemesine ancak üniversite
giriş sınavı statüsünde olan sınavların (SAT, TR-YÖS vs.) geçerlilik sürelerinin iki yıl ile
sınırlandırılması,
5) ÖSYM tarafından 2023 yılından itibaren uygulanmak üzere Türkiye Yurt Dışından Öğrenci
Kabul Sınavı (TR-YÖS) yapılması, ilk TR-YÖS’ün Ocak 2023’te gerçekleştirilmesi, Sınavın Türkçe,

--- Page 2 ---
Almanca, Arapça, Fransızca, İngilizce, Rusça dillerinde yapılması, 2024 yılından itibaren Türkiye Yurt
Dışından Öğrenci Kabul Sınavı’nın (TR-YÖS) yılda 2 kere yapılması, tüm yükseköğretim kurumlarımız
tarafından TR-YÖS sonuçlarının yurt dışından öğrenci kabulünde kullanılması,
6) Devlet üniversitelerinde istisna yapılmaksızın yurt dışından kabul edilecek öğrencilerden her
yıl alınacak öğrenim ücretinin asgari ve azami miktarının Cumhurbaşkanı Kararı ile belirlenmesi,
7) Vakıf yükseköğretim kurumlarına yurtdışından  kabul edilecek öğrencilerden alınacak
öğretim ücretinin daha önceki yıllarda olduğu gibi yükseköğretim kurumlarının yetkili kurullarınca
belirlenmesi,
8) Yurt dışından öğrenci kabul edecek programın kontenjanına başvuru olmaması veya
kontenjanın dolmaması halinde, dolmayan ve/veya başvuru olmayan kontenjanların;
a) Diş Hekimliği, Eczacılık, Hukuk, Öğretmenlik ve Tıp programlarına aktarım yapılamaması,
b) Diğer programlar için ise programın yer aldığı ilgili fakülte / yüksekokul / myo programları
içinde üniversitelerin ilgili kurulları tarafından kontenjan aktarımı yapılabilmesi,
B- Başvuracak Adaylar:
2025 Yurtdışından Öğrenci Kabul Kontenjanları İçin
a) Lise son sınıfta olmaları ya da mezun durumda bulunmaları koşuluyla;

1) Yabancı uyruklu olanların, (Türkiye’deki ortaöğretim (lise) kurumlarında eğitim görenlerin
2022-2023 eğitim ve öğretim yılından önce kayıt yaptırmış olmaları şartıyla [Elçilik okulları, MOBİS
sisteminde yer alan Milletlerarası özel öğretim kurumları ile Milli Eğitim Bakanlığı tarafından yürütülen
proje çerçevesinde ülkemize getirilen yabancı uyruklular hariç])
2) Doğumla Türk vatandaşı olup da İçişleri Bakanlığı’ndan Türk vatandaşlığından çıkma izni
almak suretiyle Türk vatandaşlığını kaybedenler ile Türk vatandaşlığını kaybedenlere talepleri halinde
verilen mavi kart sahibi olduklarını belgeleyenlerin (Türkiye’deki ortaöğretim (lise) kurumlarında
eğitim görenlerin 2022-2023 eğitim ve öğretim yılından önce kayıt yaptırmış olmaları şartıyla) (5901
sayılı Türk Vatandaşlığı Kanununun 7. Maddesinde “(1) Türkiye içinde veya dışında Türk vatandaşı
ana veya babadan evlilik birliği içinde doğan çocuk Türk vatandaşıdır.” hükmü bulunmakta olup, yurt
dışından kabul kontenjanlarına başvuracak adayların Türk Vatandaşlığı Kanunu’nu incelemelerinde
yarar bulunmaktadır.)

3) Yabancı uyruklu iken sonradan kazanılan vatandaşlık ile T.C. vatandaşlığına geçenlerin / bu
durumdaki çift uyrukluların (Türkiye’deki ortaöğretim (lise) kurumlarında eğitim görenlerin 2022-2023
eğitim ve öğretim yılından önce kayıt yaptırmış olmaları şartıyla)
4) T.C. uyruklu olup ortaöğretiminin (lise) tamamını KKTC hariç yabancı bir ülkede
tamamlayanların (ortaöğretiminin [lise] tamamını KKTC dışında yabancı bir ülkedeki MEB nezdinde
açılmış olan Türk okullarında tamamlayanlar dahil)

5) K.K.T.C. uyruklu olup; K.K.T.C.’de ikamet eden ve K.K.T.C.’de ortaöğrenimini (lise)
tamamlayan GCE AL sınav sonuçlarına sahip olanlar ile  2005-2010 tarihleri arasında diğer ülkelerdeki
kolej ve liselere kayıt yaptırıp eğitim alarak GCE AL sınav  sonuçlarına sahip olan / olacakların veya
KKTC uyruklu olup ortaöğreniminin (lise) tamamını yabancı bir ülkede tamamlayan TR-YÖS sonucuna
sahip olanların
başvurularının kabul edilmesi,

--- Page 3 ---
b) Adaylardan
1) T.C. uyruklu olup ortaöğreniminin (lise) tamamını Türkiye’de veya K.K.T.C.’de
tamamlayanların,
2) K.K.T.C. uyruklu olanların (ortaöğreniminin tamamını (lise) K.K.T.C liselerinde bitirip GCE
AL sonucuna sahip olanlar ile 2005-2010 tarihleri arasında diğer ülkelerdeki kolej ve liselere kayıt
yaptırıp eğitim alarak GCE AL sınav sonuçlarına sahip olan / olacaklar veya K.K.T.C. uyruklu olup
ortaöğreniminin (lise) tamamını yabancı bir ülkede tamamlayan TR-YÖS sonucuna sahip olanlar hariç),
3) a maddesinin 2 numaralı bendinde tanımlanan doğumla ilk uyruğu T.C. olan çift uyrukluların,
(a maddesinin 4 numaralı bendindeki şartları sağlayanlar hariç)
4) Uyruğundan birisi K.K.T.C. olan çift uyrukluların (ortaöğreniminin (lise) tamamını K.K.T.C.
liselerinde bitirip GCE AL sonucuna sahip olanlar ile 2005-2010 tarihleri arasında diğer ülkelerdeki
kolej ve liselere kayıt yaptırıp eğitim alarak GCE AL sınav  sonuçlarına sahip olan / olacaklar veya
K.K.T.C. uyruklu olup ortaöğreniminin (lise) tamamını yabancı bir ülkede tamamlayan TR-YÖS
sonucuna sahip olanlar  hariç),
5) Türkiye’deki büyükelçilikler bünyesinde bulunan okullar ile Türkiye’de bulunan yabancı
liselerde öğrenimlerini gören T.C uyruklu olan veya a maddesinin 2 numaralı bendinde tanımlanan
doğumla ilk uyruğu T.C olan çift uyrukluların
6) Türkiye’deki ortaöğretim kurumlarına 2022-2023 eğitim ve öğretim yılından itibaren kayıt
yaptıracak KKTC vatandaşları ve TC vatandaşlığından çıkanlar/Mavi Kartlılar ile yabancı uyrukluların
(elçilik okulları ve MOBİS sisteminde yer alan Milletlerarası özel öğretim kurumları ile Milli Eğitim
Bakanlığı tarafından yürütülen proje çerçevesinde ülkemize getirilen yabancı uyruklular hariç)
başvurularının kabul edilmemesi,
B- Başvuracak Adaylar:
2026 Yurtdışından Öğrenci Kabul Kontenjanları İçin
a) Lise son sınıfta olmaları ya da mezun durumda bulunmaları koşuluyla;

1) Yabancı uyruklu olanların, (Türkiye’deki ortaöğretim (lise) kurumlarında eğitim görmekte /
mezun olmamaları şartıyla [Elçilik okulları, MOBİS sisteminde yer alan Milletlerarası özel öğretim
kurumları ile Milli Eğitim Bakanlığı tarafından yürütülen proje çerçevesinde ülkemize getirilen yabancı
uyruklular hariç])
2) Doğumla Türk vatandaşı olup da İçişleri Bakanlığı’ndan Türk vatandaşlığından çıkma izni
almak suretiyle Türk vatandaşlığını kaybedenler ile Türk vatandaşlığını kaybedenlere talepleri halinde
verilen mavi kart sahibi olduklarını belgeleyenlerin (Türkiye’deki ve KKTC’deki ortaöğretim (lise)
kurumlarında eğitim görmekte / mezun olmamaları şartıyla) (5901 sayılı Türk Vatandaşlığı Kanununun
7. Maddesinde “(1) Türkiye içinde veya dışında Türk vatandaşı ana veya babadan evlilik birliği içinde
doğan çocuk Türk vatandaşıdır.” hükmü bulunmakta olup, yurt dışından kabul kontenjanlarına
başvuracak adayların Türk Vatandaşlığı Kanunu’nu incelemelerinde yarar bulunmaktadır.)

3) Yabancı uyruklu iken sonradan kazanılan vatandaşlık ile T.C. vatandaşlığına geçenlerin / bu
durumdaki çift uyrukluların (Türkiye’deki ve KKTC’deki ortaöğretim (lise) kurumlarında eğitim
görmekte / mezun olmamaları şartıyla)

--- Page 4 ---
4) T.C. uyruklu olup ortaöğretiminin (lise) tamamını KKTC hariç yabancı bir ülkede
tamamlayanların (ortaöğretiminin [lise] tamamını KKTC dışında yabancı bir ülkedeki MEB nezdinde
açılmış olan Türk okullarında tamamlayanlar dahil)

5) K.K.T.C. uyruklu olup; K.K.T.C.’de ikamet eden ve K.K.T.C.’de ortaöğrenimini (lise)
tamamlayan GCE AL sınav sonuçlarına sahip olanlar ile  2005-2010 tarihleri arasında diğer ülkelerdeki
kolej ve liselere kayıt yaptırıp eğitim alarak GCE AL sınav  sonuçlarına sahip olan / olacakların veya
KKTC uyruklu olup ortaöğreniminin (lise) tamamını yabancı bir ülkede tamamlayan TR-YÖS sonucuna
sahip olanların
başvurularının kabul edilmesi,
b) Adaylardan
1) T.C. uyruklu olup ortaöğreniminin (lise) tamamını Türkiye’de veya K.K.T.C.’de
tamamlayanların,
2) K.K.T.C. uyruklu olanların (ortaöğreniminin tamamını (lise) K.K.T.C liselerinde bitirip GCE
AL sonucuna sahip olanlar ile 2005-2010 tarihleri arasında diğer ülkelerdeki kolej ve liselere kayıt
yaptırıp eğitim alarak GCE AL sınav sonuçlarına sahip olan / olacaklar veya K.K.T.C. uyruklu olup
ortaöğreniminin (lise) tamamını yabancı bir ülkede tamamlayan TR-YÖS sonucuna sahip olanlar hariç),
3) a maddesinin 2 numaralı bendinde tanımlanan doğumla ilk uyruğu T.C. olan çift uyrukluların,
(a maddesinin 4 numaralı bendindeki şartları sağlayanlar hariç)
4) Uyruğundan birisi K.K.T.C. olan çift uyrukluların (ortaöğreniminin (lise) tamamını K.K.T.C.
liselerinde bitirip GCE AL sonucuna sahip olanlar ile 2005-2010 tarihleri arasında diğer ülkelerdeki
kolej ve liselere kayıt yaptırıp eğitim alarak GCE AL sınav  sonuçlarına sahip olan / olacaklar veya
K.K.T.C. uyruklu olup ortaöğreniminin (lise) tamamını yabancı bir ülkede tamamlayan TR-YÖS
sonucuna sahip olanlar  hariç),
5) Türkiye’deki büyükelçilikler bünyesinde bulunan okullar ile Türkiye’de bulunan yabancı
liselerde öğrenimlerini gören T.C uyruklu olan veya a maddesinin 2 numaralı bendinde tanımlanan
doğumla ilk uyruğu T.C olan çift uyrukluların
6) a) Türkiye’deki ve KKTC’deki ortaöğretim (lise) kurumlarında eğitim görmekte / mezun
olmuş KKTC vatandaşları ve TC vatandaşlığından çıkanlar/Mavi Kartlıların
b) Türkiye’deki ortaöğretim (lise) kurumlarında eğitim görmekte / mezun olmuş yabancı
uyrukluların (elçilik okulları ve MOBİS sisteminde yer alan Milletlerarası özel öğretim kurumları ile
Milli Eğitim Bakanlığı tarafından yürütülen proje çerçevesinde ülkemize getirilen yabancı uyruklular
hariç)
başvurularının kabul edilmemesi,
C- Üniversitelerin Kabul Koşullarına İlişkin İlkeler:
1) Ülkelerin kendi ulusal sınavları, uluslararası sınavlar, ortaöğretim (lise)  not ortalamaları,
üniversite tarafından (2024-2025 itibariyle devlet yükseköğretim kurumları hariç) yapılan sınav vb. gibi
öğrenci kabulünde kullanılacak yöntemlerin minimum puanlarının da yer aldığı yurt dışından öğrenci
kabulüne ilişkin esasların Üniversite senatolarınca kabul edilen bir yönerge veya yönetmelik şeklinde
düzenlenerek Yükseköğretim Yürütme Kurulunun onayına sunulması,

--- Page 5 ---
2) Üniversitelerce belirlenecek şart ve esaslara, yurt dışından gelecek öğrencilerin maddi
imkanlarının ülkemizde yükseköğretimlerini sürdürmeye imkan sağlamasını temin etmek amacıyla
maddi bir güvence miktarının eklenmesi,
3) Ülkemizdeki üniversitelerin yasal olarak ülkemize gelen yabancı uyruklu adaylardan  kabul
ettikleri öğrencilere kabul mektubu veya eşdeğer bir belge düzenlemeleri,
Yükseköğretim kurumlarının ilgili kurullarının kabul etmesi halinde ara dönemde başvuran
adaylara ilişkin olarak ise incelemenin ilgili yükseköğretim kurumu tarafından yapılarak başvuru şartını
sağlayan adaylara bir önceki yıldaki ilgili üniversitenin yurtdışından öğrenci kabul kontenjanın 1/3’ünü
aşmayacak şekilde bir sonraki eğitim öğretim yılı için “ön kabul mektubu” veya eşdeğer bir belge
düzenlenebilmesi,

4) Yurt dışından gelecek öğrencilerin tercihlerinde ülkemiz üniversitelerini seçmelerine imkan
sağlamak üzere üniversitelerimizi tanıtıcı doküman ve katalogların hazırlanması, üniversitelerimizin
yurtdışındaki eğitim fuarlarına katılımlarının teşvik edilmesi ve başvuran veya gelen öğrencilere
yardımcı olmak amacıyla üniversitelerce bünyelerinde Yabancı Uyruklu Öğrenci Ofislerinin
oluşturulması,

5) Yükseköğretim kurumlarının belirlenen yurt dışından gelecek öğrenci kontenjanı
çerçevesinde uygulama takvimini belirleyerek akademik takviminde belirtmesine, kayıt olan öğrenciler
ile ilgili bilgilerini Yükseköğretim Kurulu Başkanlığı’na bildirmesi,
6) Yurt dışından gelecek öğrencilerin Türkçe düzeylerinin, kabul hakkı kazandığı üniversite
tarafından belirlenen koşullar ve istenen belgeler çerçevesinde ilgili yüksek öğretim kurumu tarafından
değerlendirilmesi
uygun görülmüştür.
