Orta Doğu Teknik Üniversitesi (ODTÜ) Uluslararası Öğrenci Ofisi (ISO) internet sayfasına hoş geldiniz. ISO, 90'dan fazla farklı ülkeden gelen ya da ODTÜ'ye gelmeyi planlayan uluslararası öğrencilere uzaktan veya doğrudan destek sağlamak için oluşturulmuş bir birimdir.
Orta Doğu Teknik Üniversitesi (ODTÜ) için, uluslararası öğrencilerin varlığı, üniversite yaşamının vazgeçilmez ve değerli bir parçası olarak son derece önemlidir. ODTÜ, dünyanın dört bir yanından gelen uluslararası ziyaretçileri ağırlayan zengin ve köklü geleneğini, lisans ve lisansüstü programlarımıza kayıtlı 2000'e yakın tam zamanlı uluslararası öğrenci ve her yıl lisans programlarına aldığı binlerce başvuru ile devam ettiriyor.
ISO bünyesinde çalışan uluslararası öğrenci danışmanları olarak, Türkiye'de ve özellikle de Ankara'da yaşamak ve üniversite öğrencisi olmakla ilgili zorluklar ve bu zorlukları aşma konusunda deneyime ve bilgi birikimine sahibiz. Bu birikimle, hem başvuru sürecinde hem de üniversiteye kayıt olduktan sonra binlerce uluslararası öğrenciye danışmanlık sağlıyoruz.
İster ODTÜ'de halen okumakta olan bir uluslararası öğrenci isterseniz de ODTÜ ailesinin bir üyesi olmak isteyen müstakbel bir öğrenci olun, başvuru süreçleri ve uluslararası öğrenciler için gerekli pratik bilgiler hakkında kapsamlı bilgi sağlayan ISO web sitesini incelemenizi öneririz. Sorularınızın cevabını internet sitemizde bulamıyorsanız, bizimle online ya da telefon yoluyla iletişime geçebilir. Tüm öğrencilere başarılı ve üretken bir yıl diliyoruz.