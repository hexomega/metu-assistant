Öğrenim Belgesi
Öğrenim Belgesi almak isteyen mezun veya kayıtsız durumda olan öğrenciler,
application.metu.edu.tr
adresindeki "Öğrenim Belgesi Başvuru Programı"nı kullanarak belge taleplerini yapabilirler. Programla ilgili bilgiler aşağıdaki gibidir:
Bu programı kimler kullanabilir?
Öğrenim Belgesi mezun veya kayıtsız durumda olan (kayda gelmemiş, kayıt sildirmiş) öğrenciler tarafından alınabilecektir. Bu sebeple bu programı mezun veya kayıtsız durumda olan öğrenciler kullanabilecektir.
Kullanıcı kodları kapanmayan mezun veya ayrılmış ODTÜ öğrencileri sisteme ODTÜ kullanıcı adı ve şifrelerini kullanarak giriş yapabilirler.
Kullanıcı hesabı kapatılmışsa, "İnaktif Kullanıcı" linkini kullanarak sisteme yeni kullanıcı girişi sağlanması gerekmektedir.
İnaktif Kullanıcı ne demektir?
İnaktif Kullanıcı, ODTÜ’den mezun veya kayıtsız durumda olan fakat kullanıcı kodu kapatılmış kişileri içerir. Bu kişiler ODTÜ kullanıcı adı ve şifreleri ile (e123456 şeklindeki kullanıcı kodları ile) sisteme giriş yapamadıkları için farklı e-posta bilgileri ile kayıt olmaları gerekir.
Eğer sistemde öğrenci numaram bulunamazsa ne yapmalıyım? (İnaktif Kullanıcılar için)
Eğer sistemde öğrenci numaranız bulunamaz ise sisteme giriş yapamazsınız. Konu ile iligili Öğrenci İşleri Daire Başkalığına sizin adınıza ve size konuyla ilgili sistem tarafından bir e-posta atılacaktır. OİDB TC Kimlik Numarası, Ad, Soyad, Doğum Tarihi bilgilerinizi sistemde eşleyerek öğrenci numaranızın bulunmasını sağlayacak ve başvurunuza devam edebileceğinize dair bir bilgilendirme e-postası atacaktır.
Öğrenim Belgesini nasıl alabilirim?
Özel bir açıklama içermeyen Öğrenim Belgesi talebi anında sistem tarafından QR kodu ile hazırlanır ve pdf olarak indirilebilir.
Hazırlanan belge bir ay süreyle geçerlidir. Bu süre içerisinde belge üzerindeki QR kodu ile doğrulanabilir.
Oluşturulan bir belgenin geçerlilik süresi dolmadan yeni bir belge talebinde bulunulur veya sistem üzerinden yeni bir belge alınırsa, eski belge geçerlilik süresi içinde doğrulanmaya devam eder. Fakat sistemde yeni bir belge talebinin olduğu veya oluşturulduğu şeklinde doğrulama yapmak isteyen kuruma mesaj verilir.
Burs, disiplin, katkı payı ödemesi, not sistemi, İngilizce Yeterlik Sınav sonucu vb. özel bir açıklama içeren Öğrenim Belgesi için “Öğrenim Belgesi Başvuru” linki tıklanarak gelen sorular cevaplanır.
Özel bir açıklama içeren başvuru talebi ÖİDB program danışmanlarına onaylanmak ve hazırlanmak üzere sistem üzerinden iletilir.
Öğrenci İşleri Daire Başkanlığı’na iletilen talebe göre belge QR kodu ile doğrulanabilir bir şekilde sistem tarafından oluşturulur ve öğrenciye belgesinin hazırlandığını ve başvuru programından ‘PDF’ olarak indirilebilir olduğu bilgisi e-posta ile gönderilir.
Öğrenci Özel bir açıklama içeren başvuru talebinin ne aşamada olduğunun tüm süreçlerini başvuru programı üzerinden “Öğrenim Belgesi Başvuru” linki ile takip edebillir.
SIKÇA SORULAN SORULAR
1. Birden fazla başvuru yapabilir miyim?
Özel bir açıklama içeren başvuru talebi yapmışsanız ve ÖİDB onay ve belge hazırlama süreci tamamlanmamışsa yeni bir başvuru yapamazsınız.
Özel bir açıklama içermeyen Öğrenim Belgesi talebi yapmışsanız evet yeni bir başvuru yapabilirsiniz. Oluşturulan bir belgenin geçerlilik süresi dolmadan yeni bir belge talebinde bulunulur veya sistem üzerinden yeni bir belge alınırsa, eski belge geçerlilik süresi içinde doğrulanmaya devam eder. Fakat sistemde yeni bir belge talebinin olduğu veya oluşturulduğu şeklinde doğrulama yapmak isteyen kuruma mesaj verilir.
2. PDF dosyasını birden fazla kuruma verebilir miyim?
Evet verebilirsiniz. Belge vermek istediğniz her kurum için ayrı başvuruya gerek yoktur. Geçerlilik süresi boyunca istediğiniz kadar belge indirebilir ve kurumlara gönderebilirsiniz.
3. Sistemden anlık olarak Öğrenim Belgesi aldım. Ancak özel bir açıklama içeren yeni bir belge almak istiyorum. Ne yapmalıyım?
Öğrenim Belgesi Başvuru” linki tıklanarak ‘Yeni Başvuru’ butonu ile süreci başlatabilirsiniz.
4. Özel bir açıklama içeren belgem ne zaman hazır olur?
Belgeniz başvurduktan sonra bir iş günü içerisinde hazır oalcaktır. Belgenizin durumunu başvuru programı üzerinden ve ÖİDB tarafından size gönderilecek e-posta ile takip edebilirsiniz.
5. Mezun / Ayrılmış öğrenciyim. Öğrenim Belgesi almak istiyorum? Ne yapmalıyım?
application.metu.edu.tr
adresinden ‘Öğrenim Belgesi Başvuru’ kutucuğuna tıklayarak süreci başlatabilirsiniz. Öğrenim Belgesi Yardım menüsünü takip ederek başvurunuzu tamamlayabilirsiniz.
Öğrenim Belgesi Başvuru ile ilgili soru ve sorunlarınızı programdaki "Geri bildirimde bulun" butonu ile ya da
Online İletişim Formunu
doldurarak iletebilirsiniz.
Son güncelleme
12/01/2026 - 14:39