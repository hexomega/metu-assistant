Eğitim Doğrulama
Üniversitemizden mezun olan kişilerin eğitim doğrulama işlemlerinin yürütülmesi için, doğrulamayı yapacak olan kurumun aşağıda belirtilen belgeleri de ekleyerek
oidb@metu.edu.tr
adresine e-posta olarak iletmesi gerekmektedir.
1. Diplomanın diploma numarası görünecek şekilde taranmış hali
2. Kişinin, eğitim doğrulamasını yürütecek kuruma verdiği imzalı yetki belgesi
World Education Services (WES)
Üniversitemiz mezunlarının, Amerika Birleşik Devletleri ve Kanada için yapacakları eğitim, göçmenlik, çalışma izni gibi başvuruları için eğitim doğrulamalarını yürüten kurum olan
World Education Services (WES)
ile ODTÜ arasında yürütülen çalışmalar neticesinde, 12.06.2020 tarihi itibariyle belgelerin WES'e online iletilmesi mümkün olmuştur. WES tarafından yapılan bilgilendirmede, mezunlarımızın belgelerinin posta yoluyla iletilmesine gerek olmadığı, tüm belgelerin elektronik olarak iletilebileceği belirtilmiştir.
Dökümanlarının WES'e iletilmesini isteyen mezunlarımızın, aşağıda belirtilen bilgi ve belgeleri
oidb@metu.edu.tr
adresine e-posta olarak iletmeleri durumunda, hazırlanan belgeler WES ile protokollere uygun şekilde paylaşılacak ve ardından mezunlarımız konuyla ilgili olarak bilgilendirilecektir.
1. 7 haneli WES referans numaranız
2. WES internet sayfasından indireceğiniz ve A bölümünü doldurup imzalayacağınız Academic Record Request Form (ODTÜ'de birden fazla programdan mezun olduysanız, bu formu her bir program için ayrı ayrı doldurmanız gerekmektedir.)
3. Diplomanızın bir kopyasının gönderilmesini istiyorsanız, diplomanızın elektronik kopyası (ODTÜ Öğrenci İşleri Daire Başkanlığı'nda, mezunlarımızın diploma kopyaları bulunmamaktadır.)
4.
https://application.metu.edu.tr/
adresindeki "Transcript Application" isimli 92 numaralı programdan başvurarak indireceğiniz pdf formatında ve QR kodlu transkript (Eğer program üzerinden transkript başvurusu yapamadıysanız, ilk üç maddedeki dökümanları göndermeniz ve hangi programlarınıza ait transkriptlerin iletilmesini istediğinizi belirtmeniz de yeterli olacaktır. Ancak bu durumda transkriptleriniz basılı şekilde hazırlanacak, imzalanacak ve taranacağı için, gereksiz bir kağıt israfı olacağını dikkate almanızı ve öncelikle QR kodlu pdf formatındaki transkripti edinmenizi tavsiye ediyoruz.)
Son güncelleme
12/01/2026 - 12:55