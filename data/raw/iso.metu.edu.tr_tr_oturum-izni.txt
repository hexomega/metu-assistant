Oturum İzni | Uluslararası Öğrenci Ofisi
Skip to main content
Oturum İzni
Faydalı Bilgiler
Oturum İzni
Öğrenim Ücreti
Burs Olanakları
Barınma
Yabancı Kimlik Numarası
Sağlık Hizmetleri ve Sigorta
Yaşam Giderleri
Çalışma İzinleri
Share
Tweet
Son Güncelleme:
16/01/2026 - 19:47
English
Türkçe
Dinle
Oturum izniyle ilgili kuralları bilmek ve ona göre davranmak, sizlerin sorumluluğundadır. Dolayısıyla, ileride ciddi yasal problemler yaşamamak veya para cezalarıyla karşılaşmamak için, lütfen kurallara uymaya özen gösteriniz. Bir sorun yaşamanız durumunda lütfen Göç İdaresi ile iletişime geçiniz.
Öğrenci oturum izni başvurunuzu tamamladıktan sonra (
https://e-ikamet.goc.gov.tr
) gerekli belgeleri toplamanız gerekmektedir. Ancak, belgelerinizi tamamladıktan sonra, teslim etmek için
Ankara İl Göç İdaresi Müdürlüğü'ne değil
,Uluslararası Öğrenci Ofisi'ne getireceksiniz. Başvuru için gerekli olan belgeleri,
online e-ikamet başvurunuzu takip eden ilk Perşembe günü
, ODTÜ Uluslararası Öğrenci Ofisi'ne getirmeniz gerekmektedir. Teslim edilen evraklar, belirli aralıklarla Ankara İl Göç İdaresi Müdürlüğü'ne Uluslararası Öğrenci Ofisi tarafından iletecektir.
Uluslararası Öğrenci Ofisi
yalnızca Perşembe günleri 09.30-12.00 ve 13.30-17.00 arasında belge toplayacaktır.
.
Diğer gün ve saatlerde oturum izni başvuru belgeleri kabul edilmeyecektir.
Belgelerinizin Ankara İl Göç İdaresi Müdürlüğü'ne teslim edilmesinden sonra, eksik bir belge/bilgi bulunması durumunda Uluslararası Öğrenci Ofisi, Ankara İl Göç İdaresi Müdürlüğü tarafından bilgilendirilecektir. Bu durumda, ODTÜ e-posta adresiniz ile size ulaşarak bilgi vereceğiz. E-postaların günlük takibi ve gönderilen e-postalardaki bilgilendirmeye göre hareket etmek, öğrencinin sorumluluğundadır.
Yeni protokol ile birlikte her ne kadar Uluslararası Öğrenci Ofisi'nin oturum izni sürecine müdahil oluş yoğunluğu artmış olsa da, oturum izni süreciyle ilgili gerekli prosedür, kurallar ve uygulama esaslarının takibi halen öğrenciye aittir. Ayrıca, halen Göç İdaresi oturum izni başvurularının değerlendirilisindeki tek yetkili makamdır.
Bu sebeple, belgelerinizi toplamak ve onları Ankara İl Göç İdaresi Müdürlüğü'ne teslim etmek dışında, oturum izni prosedürlerinde üniversitenin hiçbir dahiliyeti, sorumluluğu ve yetkisi söz konusu değildir.
Gerekli belgeler:
BEYAN/KONTROL BELGESİ’den iki kopy
a.
Belgeyi buradan indirebilirsiniz
. Yalnızca sarı kısımları dolduracaksınız (dilerseniz elle, dilerseniz bilgisayarda doldurabilirsiniz)
e-ikamet online başvuru formu
Online başvuru formuna
https://e-ikamet.goc.gov.tr/
adresinden ulaşabilirsiniz. Formu doldurduktan sonra pdf formatında indiriniz, çıktısını alarak ilk sayfadaki imza alanını imzalayınız.
Başvuru formunda sadece kırmızı ile yazılı alanların doldurulması zorunludur. Siyah ile yazılı alanları doldurmak zorunda değilsiniz.
ODTÜ'deki eğitiminize başlangıç tarihi olarak, üniversiteye kayıt tarihinizi yazmanı gereklidir. Eğitiminizin bitiş tarihi olarak ise, mezun olacağınız sene Ağustos ayındaki herhangi bir tarihi yazabilirsiniz.
Başvuru formunda biri üniversitenin diğeri ise kalıcı olarak ikamet ettiğiniz adres olmak üzere iki adres alanı doldurmak zorundasınız.
Adres konusunda detaylı bilgi için bu dokümana bakınız.
Geçerli pasaport aslı ve fotokopisi
(Belgelerinizi Uluslararası Öğrenci Ofisi'ne teslim ettikten sonra, "aslı gibidir" mührü ISO tarafından yapılacaktır. Lütfen pasaportunuzu ve pasaport fotokopilerinizi yanınızda getirmeyi unutmayınız.)
4 adet biyometrik fotoğraf
Sağlık Sigortası
(Öğrenciler için Sosyal Güvenlik Kurumu tarafından yürütülen Genel Sağlık Sigortası ve özel sağlık sigortası olmak üzere, iki sağlık sigortası opsiyonu olsa da, oturum iznine ilk kez başvuracak öğrenciler için GSS, geçerli bir yabancı kimlik numarası gerektirdiği için bir opsiyon değildir. Bu sebeple, ilk kez oturum iznine başvuracak öğrencilerin, oturum izni başvurularını tamamlamak için özel sağlık sigortası almaları gerekmektedir. Dileyen öğrenciler, oturum izinlerini edindikten sonra, GSS için de başvuru yapabilirler. İkili anlaşmalar kapsamında Türkiye'de sağlık sigortası bulunan öğrenciler ve 18 yaşından küçük öğrencilerin sigorta satın almasına gerek yoktur. Sağlık sigortası ile ilgili detaylı bilgiye
bu adresten
ulaşabilirsiniz.)
İkamet Bilgi Formu
(
https://student.metu.edu.tr
adresindeki
205 numaralı programda
n
online başvuru yapıp belgenizi indirebilirsiniz. Belgenin çıktısını almayı unutmayın.)
Ulusal elektronik tebligat sistemi adresi gösterir belge - UETS:
15 Nisan 2024 itibariyle, bu belgenin de başvuru dosyalarına eklenmesi gerekmektedir. Bu belgeyi,
kampus dışındaki PTT'leri
ziyaret ederek alabilirsiniz. ODTÜ Kampusu içinde yer alan PTT, bu belgeyi sağlayamamaktadır. PTT'ye giderken, lütfen pasaportunuzu ve ikamet izni kartınızı yanınızda bulundurunuz. (
https://ptt.etebligat.gov.tr/
adresi üstünden de bu numarayı edinebilirsiniz.) (Türkiye'de ilk kez ikamet iznine başvuru yapanlardan bu belge istenmez.)
Adres bilgilerini gösterir yazılı belge: (i)
Kendi evinde kalıyorsa, tapu fotokopisi (uzatma başvurularında “yerleşim yeri belgesi ve ve mümkünse adınıza bir adet fatura” yeterlidir)
(ii)
Kira sözleşmesi ile kalıyorsa, kira sözleşmesinin noter onaylı örneği (uzatma başvurularında “yerleşim yeri belgesi ve mümkünse adınıza bir adet fatura” yeterlidir)
(iii)
Otel vb. konaklama yerlerinde kalınıyorsa, bu yerlerde kalındığına dair belge
(iv)
Öğrenci yurtlarında kalınıyorsa, yurtta kalındığına dair belge
(v)
Destekleyici yanında kalınıyorsa, yanında kaldığı kişinin noter onaylı taahhüdü (Destekleyici evli ise ayrıca eşinin de noter onaylı taahhüdü)
ÖNEMLİ NOT:
Eğer Türkiye'de ilk kez ikamet izni başvurusu yapmıyorsanız, "yerleşim yeri belgesi" sunmanız zorunludur. Bu belgeye şu bağlantı üzerinden ulaşabilirsiniz:
https://www.turkiye.gov.tr/nvi-yerlesim-yeri-ve-diger-adres-belgesi-sorg...
(Eğer mevcut adresiniz bu belgede görünmüyorsa: Lütfen aşağıdaki bağlantı üzerinden Göç İdaresi'nden randevu alınız:
http://randevu.goc.gov.tr/
Randevunuza giderken, yeni adresinize dair geçerli bir belge sunmanız gerekmektedir. Bu belge; yurt müdüründen alınmış bir yazı, noter onaylı kira sözleşmesi veya adınıza düzenlenmiş bir fatura olabilir. Adres kaydınızı tamamladıktan sonra, e-Devlet üzerinden alacağınız belgede yeni adresiniz görünecektir.)
İkamet İzni kart bedeli makbuzu
(964 TL) (
https://dijital.gib.gov.tr/
sayfasını ziyaret ederek sırasıyla "Harç ve Değerli Kağıt Bedeli" ve "Göç İdaresi İkamet Tezkeresi Harcı Ödeme"yi seçiniz ve online oturum izni başvurunuz sonrasında aldığınız Tahakkuk numarasını giriniz. Daha sonra ödemenizi yaparak makbuzunuzu alabilirsiniz. )
e-ikamet sitesinden yapılan başvuru tarihi itibariyle 18 yaşından küçükler için (Dış temsilciliklerimizden öğrenci vizesi alarak gelenlerden bu belgeler istenmez.)
veli/vasi bilgisini içeren belge (doğum belgesi, aile belgesi vb.)
veli/vasi/yasal temsilcisi tarafından verilen muvafakatname
Önemli Bilgiler:
İlgili prosedürler takip edilmediği takdirde yasal işlem uygulanır.
Oturum izniniz geçerli olduğu sürece, Türkiye’ye girmek için vize almanıza gerek yoktur. Örneğin, sömestr tatili için ülkenize gittiğinizde ve Türkiye’ye geri dönerken, oturum izninizle giriş yapabilirsiniz. Oturum izninizin bitmesine az bir süre kaldıysa, havaalanında bir son dakika sorunu yaşamamak için, seyahatiniz öncesinde yetkili birimlerle görüşerek durumunuzu teyit ettirmeniz önerilir.
Göç İdaresi online başvuru tarihini dikkate almaktadır. Bu nedenle vize veya oturum izni sona ermeden online başvurunun her koşulda yapılması gerekmektedir.
Oturum izni için başvuru yaptığınız esnada verdiğiniz adresin doğru ve eksiksiz olması gereklidir.
İsim/soy isim değişikliği, pasaport değişimi, medeni hal değişimi, adres değişikliği ya da bölüm/program değişikliği gibi durumlarda vakit kaybetmeden İl Göç İdaresi Müdürlüğü’ne bilgi verilmesi gerekmektedir.
Oturum izninizde silinti ve kazıntı yapılmaması gerekmektedir. Oturum izni kartının kaybedilmesi durumunda derhal İl Göç İdaresi Müdürlüğü’ne müracaat edilmesi gerekmektedir.
Kayıtlı-kayıtsız olan, izin alan (kayıt donduran) ve disiplin suçu nedeniyle uzaklaştırma cezası alan öğrencilerin bilgileri her dönem, ilişiği kesilen, kendi isteğiyle ilişik kesen ve mezun olan öğrencilerin bilgileri ayrılış tarihlerinden itibaren bir hafta içinde ilgili kuruma iletilir. Bu nedenle bu durumlarda oturum izniyle ilgili sürecinizi dikkatle takip etmeniz gerekmektedir.
Öğrenci oturum izni kartınızın üzerinde yazan geçerlilik tarihinden bağımsız olarak
, oturum izninizin ancak siz aktif kayıtlı bir öğrenci olduğunuz sürece geçerli olduğunu unutmayınız. Eğer (i) kendi isteğinizle kayıt sildirdiyseniz, (ii) dönem kaydınızı yapmadıysanız, (iii) dönem izni aldıysanız,
kartınızda belirtilen geçerlilik tarihi henüz gelmemiş olsa bile,
oturum izniniz Göç İdaresi tarafından iptal edilecektir.
Yukarıda da belirtildiği gibi, izinli(kayıt donduran) ya da dönem ders kaydını yaptırmamış öğrencilerin (
değişim programı, uluslararası ortak diploma programı ve TÖMER kursları sebepleri  ile izinli olan öğrenciler hariç
) oturum izinleri Göç İdaresi tarafından iptal edilmektedir. Lütfen bu konuyu göz önünde bulundurunuz. Bu durumda herhangi bir sebeple Türkiye'de kalacak olan öğrencilerin kısa dönem oturum iznine başvurmaları gerekmektedir. (Lütfen izin bilginizin sisteme işlenmesini beklemeden, izin talebinizi bölümünüze ilettikten hemen sonra oturum izni geçiş başvurusunu online olarak yapınız)
Herhangi bir programda kayıtlı olmadan Türkiye’de kalmayı planlıyorsanız (mezuniyet töreni, lisansüstü başvuru, vb. nedenlerle), oturum izniniz bitmeden önce kısa süreli oturum izni için başvuru yapmanız gerekmektedir.
Göç İdaresi'nden Ocak 2025 itibariyle alınan bilgiye göre, mezun olduğunuzda eğer kartınızda yazan geçerlilik süresi, mezuniyet tarihinizden sonraysa, kartın geçerlilik tarihine kadar Türkiye'de kalabilirsiniz. Bu tarihten sonra herhangi bir nedenle kalmayı planlayan öğrencilerin yukarıda belirtildiği gibi kısa süreli oturum izni için başvuru yapması gerekmektedir. Bu maddede ifade edilenler, Göç İdaresi'nden edinilen genel kurallarla ilgili bilgileri ifade etmektedir.
Öğrencilerin, kendi durumlarıyla ilgili olarak Göç İdaresi ile iletişime geçmesi ve en doğru/güncel bilgiyi almaları tavsiye edilir (157 çağrı merkezi ve
ankara@goc.gov.tr
).
Çünkü bu genel kuralların zamanla değişmesi ve/veya sizin istisnai durumunuzun bir değişiklik yaratması söz konusu olabilir. Burada ifade edilen bilgiler, sadece Göç İdaresi'nden alınan bilgilendirmeleri öğrencilerle paylaşmayı hedeflemektedir.
Oturum izni, öğrencinin anne babası ile diğer yakınlarına oturum izni alma konusunda hiç bir hak sağlamamaktadır.
Çalışma izinleriyle ilgili olarak bu sayfamıza bakabilirsiniz:
https://iso.metu.edu.tr/tr/calisma-izinleri
Oturum izni başvurunuz, Göç İdaresi tarafından değerlendirme altındayken Türkiye'den ayrılmak isterseniz, bunu ancak maksimum 15 günlüğüne ve Göç İdaresi'nden bir çıkış izin belgesi alarak yapabilirsiniz. Bu belge olmadan ülkeden çıkmanız durumunda, mevcut oturum izni başvurunuz olumsuz etkilenebilir ve yeniden bir başvuru yapmak durumunda kalabilirsiniz.
Oturum izniyle ilgili kuralları bilmek ve ona göre davranmak, sizlerin sorumluluğundadır. Dolayısıyla, ileride ciddi yasal problemler yaşamamak veya para cezalarıyla karşılaşmamak için, lütfen kurallara uymaya özen gösteriniz. Bir sorun yaşamanız durumunda lütfen Göç İdaresi ile iletişime geçiniz.
Oturum izniyle ilgili prosedürler Göç İdaresi Müdürlükleri tarafından yürütülmektedir. Bu nedenle kurallarda herhangi bir değişiklik/güncelleme olması ihtimaline karşı lütfen aşağıda bilgileri bulunan kurumlarla irtibat halinde olunuz ve web sayfalarını takip ediniz.
Sorularınız için:
Ankara İl Göç İdaresi Müdürlüğü
Barbaros Mahallesi, Binnaz Sokak No:2, Çankaya
E-posta:
ankara@goc.gov.tr
Tel : 0 312 439 40 40 / 0 312 440 33 48
Fax : 0 312 439 40 66
Google Haritalar:
https://goo.gl/maps/3eyXCXL7w2PwBDxLA
Yabancılar İletişim Merkezi (YİMER) Telefon: 157
Üniversiteler Mahallesi, Dumlupınar Bulvarı No:1, 06800 Çankaya/Ankara © ORTA DOĞU TEKNİK ÜNİVERSİTESİ ANKARA KAMPUSU