İlmi Hüviyet Tespiti ve Alan ve Derece Tespiti Sınavları
Yurtdışı Yükseköğretim Diplomaları Tanıma ve Denklik Yönetmeliği uyarınca Seviye ve Yeterlik Belirleme Sistemi kapsamında, Üniversitemiz çeşitli alanlarda Alan ve Derece Tespiti ve İlmi Hüviyet Tespiti Sınavları yürütmek üzere görevlendirilmiştir.
Yükseköğretim Kurulu Başkanlığı'na (YÖK) denklik başvurusunda bulunan ve başvuruları Üniversitemize yönlendirilen adaylardan (
adaya ulaşan YÖK tebligatında açıkça üniversitemizin adının yer alması gerekmektedir
), kendilerine YÖK tarafından iletilen yazılı tebligatta İlmi Hüviyet Tespiti yazanların, aşağıdaki “
İlmi Hüviyet Tespiti
” başlığını incelemeleri gerekmektedir. Kendilerine YÖK tarafından iletilen yazılı tebligatta Diploma ve Derece Tespiti yazanların ise, sayfanın sonundaki “
Alan ve Derece Tespiti
” başlığını incelemeleri gerekmektedir.
İlmi Hüviyet Tespiti
2026 yılında, ilgili alanlardaki İlmi Hüviyet Tespiti Sınavları, sadece
Nisan
ayında bir kez
ODTÜ Ankara kampüsünde
“Yazılı ve Sözlü Sınav” şeklinde gerçekleştirilecektir.
Sınava, YÖK'e denklik için başvuran ve hakkında sınava gireceğine dair yürütme kararı olan adaylar başvurabilir.
Başvurular,
buraya tıklayarak ulaşılabilecek olan çevrim içi form
üzerinden alınacaktır. Başvuru formu, sadece sınav takviminde belirtilen başvuru tarihlerinde açık olacaktır. Elden, posta ile veya faks yolu ile başvurular kabul edilmeyecektir. Sınav başvurusunda bulunacak adayların başvuru yaparken diplomada yer alan bilgilerini (ad soyadı, üniversite vb.) esas almaları gerekmektedir.
Başvuru ücreti 2026 yılı içerisinde yapılacak sınavlar için 5615 TL’dir. Ödeme dekontunda, başvuran kişinin adı, soyadı bulunmalı ve açıklama kısmında "
İlmi Hüviyet Tespiti Sınavı Başvuru Ücreti
" ifadesi ve sınav dönemi ("
Nisan 2026")
bilgisi yer almalıdır. Dekontu tarafımıza ulaşmayan adayların başvuruları değerlendirmeye alınmayacaktır. Banka hesap bilgileri:
Ziraat Bankası ODTÜ Şubesi
Hesap Adı: ODTÜ Döner Sermaye İşletmesi Müdürlüğü
IBAN Numarası: TR 170001001537089807005001
Adayın sınav başvurusunda beyan ettiği bilgilerin sorumluluğu kendisine aittir. Bilgilerdeki eksik ve yanlışlardan doğacak sonuçlardan adaylar sorumlu olacaktır.
Çalıştığı kurumdan veya İl Göç İdaresi Müdürlüğü’nden seyahat izni alması gereken adaylara,
talep etmeleri durumunda
Sınava Giriş Belgesi düzenlenecektir.
Sınav alanlarına ilişkin yazılı sınav usulü, yazılı/sözlü sınav ağırlıkları, sınav süreleri ve konu ağırlıklarını içeren kılavuza
bu bağlantıdan ulaşabilirsiniz
. Sınav içeriğine dair, bu kılavuzda belirtilenler dışında bilgi verilmemektedir.
Adayların sınava girerken T.C. Nüfus Cüzdanı/Türkiye Cumhuriyeti Kimlik Kartı veya süresi geçerli Pasaport aslını yanlarında bulundurmaları gerekmektedir. T.C. vatandaşlığına geçen adayların, ek olarak e-devlet kapısı üzerinden alacakları vukuatlı nüfus kayıt örneğini de yanlarında bulundurmaları gerekmektedir.
Sınav yazılı ve sözlü olarak iki bölümden oluşacaktır. Sınav dili, hem yazılı hem de sözlü bölümde Türkçedir. Aday, kendisi sağlamak koşuluyla, sadece sözlü sınavda tercüman desteği alabilir.
Başarı tespitinde, 100 üzerinden toplam 50 puan alan adaylar başarılı sayılacaktır. Sınav sonucu başarılı ya da başarısız şeklinde web sayfalarımızda duyurulacaktır ve tebliğ yerine geçecektir. Ayrıca yazılı tebliğ yapılmayacaktır.
Sınava mazereti nedeniyle giremeyecek/giremeyen adaylar sınav ücretinin iadesi için başvuru yapabilirler. Ödeme iadesi için başvuru yapacak olan adayların, sınav takviminde ilan edilen "Sınav Ücreti İade Başvuruları" tarihlerinde aşağıdaki belgeleri
iso@metu.edu.tr
adresine e-posta yoluyla iletmesi gerekmektedir. Sınavın yazılı ya da sözlü kısımlarından en az birine giren adayların sınav ücreti iadesi yapılmaz.
Dilekçe
Ödeme İadesi Başvuru Formu
Banka Dekontu
İlmi Hüviyet Tespiti Sınav Takvimi
Nisan 2026 Sınav Dönemi
Başvuru Tarihleri
23 Mart-6 Nisan 2026
Sınav tarih/saat/yerlerinin açıklanması
10 Nisan 2026
Sınav Tarihleri
20-24 Nisan 2026 Haftası
Sonuç Açıklama Tarihi
30 Nisan 2026
(itiraz sebebiyle gecikme olmaması durumunda)
Sınav Ücreti İade Başvuruları
23 Mart-17 Nisan 2026
*Sınav Sorularına ve Uygulanmasına İlişkin İtirazlar sınav tarihinden itibaren 5 iş günü içerisinde yapılır. İtiraz tarihinden itibaren 3 iş günü içerisinde sonuçlandırılır.
**Sınav Sonuçlarına Yapılan İtirazlar sonuç açıklama tarihinden itibaren 5 iş günü içerisinde yapılır. İtiraz tarihinden itibaren 3 iş günü içerisinde sonuçlandırılır.
Alan (Diploma) ve Derece Tespiti
2026 yılında, ilgili alanlardaki Alan ve Derece Tespiti Sınavları, sadece
Nisan
ayında bir kez
ODTÜ Ankara kampüsünde
“Mülakat” şeklinde gerçekleştirilecektir.
Sınava, YÖK'e denklik için başvuran ve hakkında sınava gireceğine dair yürütme kararı olan adaylar başvurabilir.
Başvurular,
buraya tıklayarak ulaşılabilecek olan çevrim içi form
üzerinden alınacaktır. Başvuru formu, sadece sınav takviminde belirtilen başvuru tarihlerinde açık olacaktır. Elden, posta ile veya faks yolu ile başvurular kabul edilmeyecektir. Sınav başvurusunda bulunacak adayların başvuru yaparken diplomada yer alan bilgilerini (ad soyadı, üniversite vb.) esas almaları gerekmektedir.
Alan ve Derece Tespiti için başvuru ve sınav ücreti bulunmamaktadır.
Adayın sınav başvurusunda beyan ettiği bilgilerin sorumluluğu kendisine aittir. Bilgilerdeki eksik ve yanlışlardan doğacak sonuçlardan adaylar sorumlu olacaktır.
Çalıştığı kurumdan veya İl Göç İdaresi Müdürlüğü’nden seyahat izni alması gereken adaylara, talep etmeleri durumunda Sınava Giriş Belgesi düzenlenecektir.
Alan ve Derece Tespiti mülakatının amacı, adayın denklik işlemleri sürecinin sonraki aşamalarında, hangi alanda İlmi Hüviyet Tespiti Sınavına tabii tutulacağına yönelik olarak YÖK’e kanaat bildirilmesidir. Dolayısıyla, adayın başvuru ve mülakat esnasında sunabildiği akademik ve mesleki belgeler ile mülakattaki performansı birlikte değerlendirilecektir.
Adayların sınava girerken T.C. Nüfus Cüzdanı/Türkiye Cumhuriyeti Kimlik Kartı veya Süresi geçerli Pasaport aslını yanlarında bulundurmaları gerekmektedir. T.C. vatandaşlığına geçen adayların, ek olarak e-devlet kapısı üzerinden alacakları vukuatlı nüfus kayıt örneğini de yanlarında bulundurmaları gerekmektedir.
Mülakat dili Türkçedir. Aday, kendisi sağlamak koşuluyla tercüman desteği alabilir.
Alan ve Derece Tespiti mülakatı sonucunda, adaya Üniversite tarafından doğrudan bir bilgilendirme yapılmayacaktır. Üniversitemiz, sadece tutanakları YÖK’e iletmekle sorumludur.
2026 Alan ve Derece Tespiti Sınav Takvimi
Nisan 2026 Sınav Dönemi
Başvuru Tarihleri
23 Mart-6 Nisan 2026
Mülakat tarih/saat/yerlerinin açıklanması
10 Nisan 2026
Sınav Tarihleri
20-24 Nisan 2026 Haftası
*Mülakata İlişkin İtirazlar mülakat tarihinden itibaren 5 iş günü içerisinde yapılır. İtiraz tarihinden itibaren 3 iş günü içerisinde sonuçlandırılır.
Sorularınız için ODTÜ Uluslararası Öğrenci Ofisi ile iletişime geçebilirsiniz:
iso@metu.edu.tr
/ +90 3122107189
Last updated
21/01/2026 - 02:16