Yaz Okulu
ÖNEMLİ TARİHLER
16-23 HAZİRAN 2025
Temel İngilizce Birimi Yaz Okulu katkı payı ödemeleri
30 HAZİRAN - 02 TEMMUZ 2025
Temel İngilizce Birimi Yaz Okulu katkı payı iade başvuruları
30 HAZİRAN 2025
Temel İngilizce Birimi Yaz Okulu derslerinin başlaması (120 Saat)
09  - 11 TEMMUZ  2025
Yaz Okulu katkı payı ödeme, etkileşimli kayıt ve danışman onayları (Ön Lisans, Lisans ve Lisansüstü programlar)
08 - 11 TEMMUZ 2025
Yaz Okulu Özel Öğrenci Başvuruları ve Kayıtları
14 TEMMUZ 2025
Yaz Okulu (Ön Lisans, Lisans ve Lisansüstü programlar) derslerinin başlaması
14 - 25 TEMMUZ 2025
Yaz Okulu katkı payı iade başvuruları (Ön Lisans, Lisans ve Lisansüstü programlar)
MEVZUAT
Orta Doğu Teknik Üniversitesi Yaz Okulu Yönergesi aşağıda belirtilen web adresinde yer almaktadır.
http://oidb.metu.edu.tr/orta-dogu-teknik-universitesi-yaz-okulu-yonergesi
AÇILAN/KAPATILAN DERSLER
Yaz Okulunda açılan derslere aşağıda belirtilen web adresinden ulaşılabilir.
https://oibs2.metu.edu.tr/View_Program_Course_Details_64/
Üniversite Yönetim Kurulu kararı ile Yaz Okulu derslerinde en az öğrenci sayısı 20 olarak belirlenmiştir. 20’den az öğrencinin kayıt olduğu dersler (Fakülte/Enstitü/MYO Yönetim Kurulunun gerekçeli kararı ile açık tutulması gereken dersler hariç) kapatılır. Bu nedenle kayıtlar bitiminde yapılacak incelemeler sonrasında bazı derslerin kapatılması mümkündür.
MATEMATİK BÖLÜMÜ DERSLERİ
Matematik Bölümü tarafından verilen derslerde kontenjanların sınırlı olması nedeniyle taleplerin tümünün karşılanması mümkün olmamaktadır. Derslere kayıt koşulları için (öncelikler, ders kapasitesi vb.) Matematik Bölümü Başkanlığı’nın aşağıda belirtilen web adresinde yer alan duyuruların izlenmesi gerekir.
https://math.metu.edu.tr/
Etkileşimli kayıtlar sırasında bırakılan (drop) dersler için kapasite bilgileri 09.00, 13.00 ve 16.00 saatlerinde olmak üzere günde üç kez güncellenecektir. Derslerden kapasitesi dolanlar için, belirtilen saatlerde güncelleme yapıldıktan sonra ekleme (add) yapılabilecektir. Uygulama, grup değişiklikleri için de geçerlidir.
YAZ OKULU TAKVİMİ
Yaz Okulu etkileşimli kayıtları, danışman onayları, öğrenim ücreti ödeme tarihleri ve öğrenim ücreti iade için son tarih vb. tarihler akademik takvimde yer almaktadır.
http://oidb.metu.edu.tr/akademik-takvim
ETKİLEŞİMLİ KAYITLAR
Etkileşimli kayıt aşağıdaki işlemlerden oluşur:
TEMEL İNGİLİZCE BİRİMİ ÖĞRENCİLERİ İÇİN
Katkı payı ödemesini yapan öğrenci Temel İngilizce Birimi tarafından kayıtlı hale getirilir.
ÖN LİSANS, LİSANS VE LİSANSÜSTÜ PROGRAMI ÖĞRENCİLERİ İÇİN
Ders seçimi
Katkı payı ödemesi
Danışman onayı
Kayıt süreci bittikten sonra, bu işlemlerden birini eksik yapan öğrenci Yaz Okuluna kayıt yaptırmamış sayılır.
Etkileşimli kayıt programında istenilen ders eklendikten sonra danışman onay isteği butonuna bastığınızda ekranda bir pop up mesajı göreceksiniz. Ödemeyi yaptıktan sonra danışman onay isteğinizi gönderebileceksiniz.
Not 1: Danışman onayı aldıktan ve ödeme yaptıktan sonra herhangi bir nedenle yeni bir ders ekleme işlemi yapmanız durumunda; danışman onayı gönderebilmek için eklediğiniz ders için ödeme yapmanız gerekmektedir.
Not 2: Danışman onayı aldıktan ve ödeme yaptıktan sonra ders çıkarma işlemi yapmanız durumunda ödeme yapmadan direkt danışman onayı gönderebilirsiniz. Ödemiş olduğunuz fazla katkı payı miktarı için katkı payı iade tarihleri içinde talep de bulunabilirsiniz.
KAYIT PROGRAMI
Kayıtlar
https://register.metu.edu.tr
URL adresi üzerinden yapılır.
Kayıt programı etkileşimli kayıtların ilk günü Saat 13.00’da açılır, kayıtların son günü Saat 17.00’de kapatılır.
Danışman onay programı etkileşimli kayıtların ilk günü Saat 14.00’da açılır, kayıtların son günü Saat 23.59’da kapatılır.
Yaz Okulunda aşamalı kayıt uygulaması yapılmaz.
Bütün öğrenciler (üniversite içinden/dışından, kablolu/ kablosuz) aynı anda sisteme giriş yapabilir.
Kayıt anında birden fazla kayıt ekranı açılmaması gerekir. Birden fazla ekran açılması durumunda hatalı kayıt yapılması olasıdır.
DANIŞMAN ONAYLARI
2024 - 2025 Akademik Yılı Yaz Okulu ders kayıt onayları için öğrencilerimiz almak istedikleri dersleri ekledikten ve ders alma sürecini tamamladıktan sonra etkileşimli kayıt arayüzündeki “Request Registration Approval” butonunu kullanarak Danışman Onay Programına kayıt bilgilerinin iletilmesini sağlayacaklardır. “Request Registration Approval” butonunu kullanarak danışman onayı alma isteğini iletmeyen öğrencilerimiz danışman onayı alamayacaklardır.
Danışmanlar, Danışman Onay Programını kullanarak kayıt onay talebi olan öğrencileri görüntüleyebilecek ve öğrenci şifre girişine gerek kalmadan kayıt onayı verebileceklerdir. Onay sonrasında öğrenciye sistem tarafından otomatik olarak “Kayıt onayınız yapılmıştır” şeklinde bir e-posta gönderilecektir.
Danışman, onay talebi olan öğrencisi ile kayıt işlemleri konusunda iletişim kurmak isterse, Danışman Onay Programında bulunan arayüzdeki “Düzeltme İsteği” butonunu kullanarak, ilgili öğrenciye “Kayıt Onayı Düzeltme İşlemi” konulu e-posta gönderebilecektir. Bu şekilde öğrenci, gerekli değişiklikleri yaparak etkileşimli kayıt programından danışmanına tekrar onay talebi gönderebilecektir. Bahsedilen süreç sonunda öğrenci, çevrim içi ortamda kayıt ve danışman onayı işlemlerini tamamlamış olacaktır.
Öğrencilerimizin ders kaydı ve kayıt onayı işlemleri ile ilgili süreçleri danışmanları ile iletişim içinde sürdürmeleri gerekmektedir. Süreçte herhangi bir sorun veya mağduriyet yaşanmaması için bu konuya özellikle dikkat edilmesi büyük önem arz etmektedir. Öğrencilerimizin kayıt onayı süresi içinde "Kayıt onayınız yapılmıştır” e-postasının kendilerine ulaştığından emin olmaları gerekmektedir.
Danışman “ONAY” ı alınmamış kayıtlar geçersizdir.
KAYIT PC SALONLARI VE ÇALIŞMA SAATLERİ
Kayıtların yapıldığı PC salonlarında kayıt programının kullanımı konusunda öğrencilere yardımcı olacak görevliler bulunur.
Kayıtlar için açık olacak PC Salonları aşağıda belirtilen web adresinde ilan edilir.
https://cc.metu.edu.tr/register
(İngilizce)
PC Salonları doluluk oranı bilgileri ile ilgili istatistiklere ODTÜ Mobil Uygulaması aracılığı ile ulaşabilirsiniz.
ÖĞRENCİ ŞİFRELERİ
Kayıtlar, merkezi sunucu sistemlere ait kullanıcı kodlarının şifreleri ile yapıldığından şifrelerin etkileşimli kayıtlar başlamadan önce kontrol edilmesi ve problemler için öğrencilerin
https://faq.cc.metu.edu.tr/tr/sss/sifremi-unuttum-nereden-ogrenebilirim
adresinde yer alan adımları uygulamaları gerekmektedir.
KAYIT SORUNLARI İLE İLGİLİ BİRİMLER
BİDB merkezi sunucu sistemler üzerinde tanımlı kullanıcı kodu/şifre işlemleri için Bilişim Destek Ekibine (BİDB/B Katı/B14 No'lu oda/
http://bidb.metu.edu.tr/fiziksel-yerlesim
) mesai saatleri içerisinde (09.00-12.30 ile 13.30-17.00) öğrenci kimliği ile birlikte başvurulur.
Dersin alınma kriteri için (dersin verildiği bölüm, ders kategorisi, kapasite, not ortalaması vb.) dersi veren bölümün sekreterliğine başvurulur.
Öğrenim ücreti ile ilgili olarak Öğrenci Katkı payı Ofisine (Çatı Kafe üstü Endüstri Mühendisliği yanı) başvurulur.
Kütüphane borcu için Kütüphane Dokümantasyon Daire Başkanlığına (KDDB) başvurulur.
Kayıt onayı aldıktan sonra bir değişiklik yapılması gerektiğinde, onayı kaldırmak üzere danışmana başvurulur.
Kayıt ile ilgili sorular
register@metu.edu.tr
adresine iletilebilir. Sorularınızı iletirken lütfen varsa aldığınız hata mesajını veya ekran görüntüsünü de kullanıcı bilgileriniz ile birlikte mesajınıza ekleyiniz.
KAYIT PROGRAMININ KONTROLLERİ
Kayıt programı öğrenci bazında bazı
yönetmelik kontrollerini
yapar ve öğrencilere
uyarı mesajları
verir.
Kayıt programında verilen uyarı mesajları ile ilgili ek açıklamalar için
https://oidb.metu.edu.tr/tr/kayit-programinda-siklikla-karsilasilan-hatalar
adresine bakılabilir.
Derslere kayıt, bölüm kullanıcıları tarafından belirlenen
koşullara
(dersten alınan önceki not, dersin verileceği bölüm, sınıf, soyadı, kapasite vb. koşullar) göre yapılabilir.
Kayıt programı önkoşullu dersler için
ön koşul
kontrolü yapar. Ön koşul kontrolü yönetmelik gereği, kayıtlı olunan bölüm/ program bazında değil, ders bazında (katalogda tanımlandığı şekilde) yapılır. Kayıt yapılmak istenen ders için ön koşul sağlanmamış ise program bu derse kayıt izni vermez.
Bölümlerin müfredatlarında yer alan
seçmeli ders kategorileri
aşağıda belirtilmiştir. Bölümler birbirinden farklı olan tanımları kullanmaktadırlar.
Technical-Nontechnical Elective, Departmental-Nondepartmental Elective, Restricted Elective, Elective, Free Elective
Öğrenciler seçmeli derslerine kayıt olurken sadece kendi müfredatlarında belirtilen kategorilerde kayıt olabilir.
Dersler, bölümler bazında ve kategori tanımlarına göre Öğrenci İşleri Bilgi Sisteminde (ÖİBS) tanımlanmıştır. Bir ders ya sistemde tanımlandığı statüde ya da “Free Elective” olarak (bu tanımı kullanan bölümler için) alınabilir.
Ders kategorileri ile ilgili bilgilere aşağıda belirtilen web adresinden ulaşılabilir.
https://oibs2.metu.edu.tr/View_Student_Course_Categories_178/
ODTÜ BİLİŞİM KAYNAKLARI KULLANIM POLİTİKALARI
ODTÜ bilişim kaynakları kullanım politikaları konusunda bilgilere
https://www.metu.edu.tr/tr/bilisim-etigi
web adresinden ulaşılabilir.
YAZ OKULU ÖĞRENİM ÜCRETLERİ
Yaz Okulu öğrenim ücretleri:
Temel İngilizce Bölümü (Hazırlık Okulu) için 120 Saatlik Yaz Okulu Programı Ücreti
FAKÜLTE/ENSTİTÜ
TC UYRUKLU
(TL)
YABANCI UYRUKLU
(TL)
Mimarlık, Mühendislik
1162
3486
İktisadi ve İdari Bilimler
881
2643
Fen Edebiyat (Fen Programları)
826
2478
Fen Edebiyat (Edebiyat ve Sos. Programları)
715
2145
Eğitim
749
2247
ODTÜ SUNY Uluslararası Ortak Programlar
47.577,00
47.577,00
Lisans Programları için Kredi Başına Ücret
FAKÜLTE
TC UYRUKLU
(TL)
YABANCI UYRUKLU
(TL)
Mimarlık, Mühendislik
136
408
İktisadi ve İdari Bilimler
103
309
İktisadi ve İdari Bilimler SUNY Programları
103
309
Fen Edebiyat (Fen Programları)
96
288
Fen Edebiyat (Edebiyat ve Sos. Programları)
83
249
Eğitim
87
261
Eğitim SUNY Programları
87
261
Lisansüstü Programlar için Kredi Başına Ücret
ENSTİTÜ
TC UYRUKLU
(TL)
YABANCI UYRUKLU
(TL)
Tüm Lisansüstü Programlar
88
264
Yaz Okulunda bütün öğrenciler öğrenim ücreti öder.
Yaz Okulu öğrenim ücreti ödemeleri kredi bazında hesaplanır. Yani, öğrencilerin almış oldukları her bir kredili ders için öğrencinin kayıtlı bulunduğu programa göre ödemesi gereken kredi bazında toplam öğrenim ücreti/öğretim ücreti ödenir. Kredisiz dersler için (Graduate Seminer, Term Project, Special/ Advanced Studies hariç) iki kredi üzerinden ödeme yapılır.
İkinci öğretim tezsiz yüksek lisans programı öğrencileri, bir başka ikinci öğretim tezsiz yüksek lisans programından ders aldıklarında, ders aldıkları diğer programın kredi başına öğrenim ücretini ilgili ders için öderler.
BANKA DEKONTLARI
Öğrenim ücreti “Öğrenim ücreti Ödemeleri İçin Banka Hesap Numaraları” başlığı altında belirtilen bankaların “On-Line Öğrenim ücreti Hesap Numaraları”na ödenecektir. Ödemeler İş Bankası internet bankacılığı ya da ATM'lerden ÖDEMELER - EĞİTİM ÖDEMELERİ-ÜNİVERSİTE-ODTÜ seçeneklerinden ilerleyerek öğrenci numarası girişi yapıp kredi başına ücret hesaplaması ile gereken tutarı yatırabilirsiniz. Öğrenciler bankaya öğrenim ücretini öderken mutlaka öğrenci numaralarını belirtmeli, ayrıca öğrenci numaralarını dekont üzerine işletmelidir.
Banka şubelerinden (şehir içi/ dışı) “On-Line Öğrenim ücreti Hesap Numaraları”na yapılan ödemeler için havale ücreti alınmaz.
Gerekçeli durumlarda öğrenim ücretinin iade işlemlerinde banka dekontunun aslının sunulması zorunlu olduğundan banka dekontunun öğrenci tarafından saklanması önerilir.
KAYIT PROGRAMININ ÖĞRENİM ÜCRETİ ÖDEME BİLGİSİ KONTROLÜ
Öğrenim ücreti ödemelerine ilişkin bilgiler bankalar tarafından çevrim içi (online) olarak yapılır. Öğrenciler ödeme yaptıktan hemen sonra kayıt programına girebilir.
Kayıt programı öğrencilerin ödeme bilgilerini kontrol eder. Ödeme yapmayan/eksik yapan öğrenciler kayda giremez.
Kayıt süreci başlamadan önce aşağıda belirtilen web adresindeki programdan ödeme bilgilerinin kontrol edilmesi önerilir.
https://student.metu.edu.tr/
ÖĞRENİM ÜCRETİ İADESİ
Akademik takvimde belirtilen “öğrenim ücreti iade son başvuru tarihi”ne kadar başvurmak koşulu ile, öğrencinin kayıt olacağı derslerin açılmaması, derse yeterli sayıda öğrencinin kayıt olmaması nedeni ile derslerin kapatılması vb. durumlarda ödenmiş olan öğrenim ücreti iade edilir.
Öğrenim ücreti iade işleminin yapılabilmesi için aşağıda belirtilen web adresinden temin edilen formun doldurulup çıktısının tarafınızdan imzalanarak ödeme belgesi ile birlikte taratılıp
katkipayi@metu.edu.tr
adresine iletilmelidir.İkinci öğretim tezsiz yüksek lisans öğrencileri ödeme belgesini ilgili bölüme onaylatmalıdır.
Ödeme iadesi başvuru programı:
https://student.metu.edu.tr/
adresindeki Payback Application 409 formunu doldurarak ilerleyebilirsiniz. İade formunda yazılacak olan banka iban numarası öğrencinin kendisine ait herhangi bir bankanın iban numarası yazılmalıdır.
ODTÜ'DE İLGİLİ BİRİM
Katkı payı, öğrenim ücreti ödemeleri, borçlu öğrenciler ile ilgili işlemler Öğrenci Katkı Payı Danışmanlarınca (Çatı Kafe üstü Endüstri Mühendisliği yanı) yürütülmektedir. Gerekçeli durumlarda öğrenim ücreti iadesi isteyen öğrenciler ve ödeme bilgilerinde sorun olan öğrenciler, sorunlarının çözümü için bu birime başvurabilirler.
ANKARA KAMPÜSÜ ÖĞRENCİLERİNDEN KUZEY KIBRIS KAMPÜSÜ (KKK) YAZ OKULUNDA DERS ALMAK İSTEYENLER
ODTÜ KKK ve ODTÜ Ankara Kampüsünde Yaz Okulunda açılması planlanan derslere ÖİBS 64 numaralı programdan ulaşılabilir.
https://oibs2.metu.edu.tr/View_Program_Course_Details_64/
KKK Yaz Okulunda ders almak isteyen öğrenciler Ankara Kampüsünde kayıtlı oldukları Bölüm Başkanlığına başvurur ve Danışmanına bilgi verir.
Kayıtlar
https://register.metu.edu.tr/
üzerinden yapılır.
Aynı Yaz Okulu Döneminde, bir ders Ankara Kampüsünde, bir ders Kuzey Kıbrıs Kampüsünde olmak üzere ders alınamaz.
Alınmak istenen ders Yaz Okulunda Ankara Kampüsünde açılıyorsa öğrencinin dersi Ankara Kampüsünde alması önceliklidir.
Ankara Kampüsü öğrencileri Kuzey Kıbrıs Kampüsü Yaz Okulunda Ankara Kampüsünde geçerli olan kredi başına ücreti öderler.
Son güncelleme
03/02/2026 - 10:41