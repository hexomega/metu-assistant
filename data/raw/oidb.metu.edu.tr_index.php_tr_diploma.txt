Diploma
Diploma mezuniyet koşullarını sağlayan öğrencilere verilir.
Diploma mezun olan kişiye verilmek üzere bir kopya olarak hazırlanır ve Öğrenci İşleri Daire Başkanlığında başka bir kopyası bulunmamaktadır. Kaybedilmesi halinde İkinci Nüsha olarak tekrar düzenlenmektedir.
Diplomalar güz, bahar ve yaz okulu olmak üzere yılda üç kez hazırlanmaktadır. Yaz okulunda mezun olan öğrencilerin diplomaları Akademik Takvimde belirtilen notların ilanı tarihinden sonra verilmektedir.
Güz ve bahar döneminde mezun olan öğrencilerin diplomaları “diploma töreni”nde verilmektedir. Yine bu dönemde diplomasını almak isteyen öğrencilere diploma yerine geçici mezuniyet belgesi hazırlanmaktadır.
Geçici mezuniyet belgesi: Diploma almaya hak kazananlara bir defaya mahsus olmak üzere verilen, ilgili akademik yılın diploma töreni tarihine kadar geçerli olan ve diploma yerine geçen bir belgedir.
Belge Talep Formu
doldurması halinde “geçici mezuniyet belgesi” Öğrenci İşleri Daire Başkanlığındaki bölüm danışmanından alınabilir.
Diploma veya geçici mezuniyet belgesi alınabilmesi için
OİBS 269
numaralı programdan kayıt sildirme işlemi yapılmış olması gerekmektedir.
Mezun olup memleketine dönmesi gerektiği için törene katılamayacak yabancı uyruklu öğrenciler, Öğrenci İşleri Daire Başkanlığına dilekçe yazarak törene katılamayacaklarını beyan etmeleri durumunda diplomaları hazırlanarak teslim edilir.
Kayıt sildirme işlemini gerçekleştirmeyen öğrencilerin diplomaları tören alanına götürülmemektedir. Törene katılmayıp diplomasını almayan öğrenciler diplomalarını daha sonra Öğrenci İşleri Daire Başkanlığından şahsen alabilirler.
Diplomalar diploma sahibine verilmektedir. Diploma sahibinin gelememesi durumunda kişinin imzalı dilekçesi ile yetki verdiği kişiye kimlik kontrolü yapılarak teslim edilir.
Mezuniyet tarihinden sonra mezunun adı ve/veya soyadının değişmesi durumunda diploma ve/veya sertifikaların üzerindeki bilgiler değiştirilmez veya yenileri düzenlenmez.
Son güncelleme
13/01/2026 - 15:02