Ankara Hakkında | Uluslararası Öğrenci Ofisi
Skip to main content
Ankara Hakkında
Kısaca ODTÜ
ODTÜ Hakkında
360° ODTÜ
Ankara Hakkında
Broşürler
Öğrenci Deneyimleri
Share
Tweet
Son Güncelleme:
28/01/2026 - 02:03
English
Türkçe
Dinle
Ankara, Türkiye'nin başkenti ve İstanbul'dan sonra en büyük ikinci şehridir. Türkiye'nin kalbi denebilecek kadar merkezi bir coğrafik konumda bulunan şehrin nüfusu 5 milyondan fazladır.
Ankara Türkiye'nin idari başkenti olmanın yanında aynı zamanda dev bir üniversite şehridir. Bu yüzden nüfusunun büyük çoğunluğunu devlet memurları ve üniversite öğrencileri oluşturur. Öte yandan, diplomatlar ve elçilik çalışanlarının oluşturduğu geniş bir topluluk da Ankara'da bulunur. Bu sebeple, Türkiye'nin başka şehirlerinde ulaşmanın daha zor olacağı ve her zevke ve tarza hitap edecek tiyatro, opera, bale, caz müzik konserleri, modern dans gösterileri, geleneksel ve modern alışveriş merkezleri, kafeler, restoranlar, barlar  bazı hizmetlere ve olanaklara Ankara'da kolaylıkla ulaşmak mümkündür.
İklim
Rakım ve karasal konumundan ötürü, Ankara soğuk ve kar yağışlı kış aylarına ve sıcak ve kurak ama serin gecelerin yaşandığı yaz aylarına sahiptir. İlkbahar ve sonbahar en fazla yapışın düştüğü mevsimlerdir.
Ortalama sıcaklıklar:
Ocak 0 °C
Nisan 17 °C
Temmuz 25 °C
Ekim 20 °C
Ankara hava durumu ile detaylı ve güncel bilgiye Meteoroloji Genel Müdürlüğü'nün internet sitesinden ulaşabilirsiniz.
https://mgm.gov.tr/eng/forecast-cities.aspx
Toplu Taşıma
Ankara son yıllarda toplu taşıma altyapısını önemli ölçüde geliştirdi ve uzun yıllardır iki olan metro hattı sayısını beşe yükseltti. Kızılay tüm bu ulaşım hatlarının kalbinde yer alırken, ODTÜ de Çayyolu Metrosu'ndaki (M2) kendi adıyla isimlendirilen metro istasyonuyla bu metro ağına başarılı bir şekilde entegre edilmiş durumdadır.  Detaylı metro haritasını
bu linkten
ulaşabilirsiniz.
Ankara'ya ve ODTÜ Yerleşkesine Geliş
Uçakla
Esenboğa Havalimanı (ESB) onlarca iç ve dış hat uçuşunun yapıldığı modern ve büyük bir havalimanıdır ve Ankara şehir merkezinin 28km kuzeydoğusunda yer alır. Havaalanından ODTÜ'ye gelmek için Esenboğa'dan şehir merkezine gelen otobüsler ile Kızılay'a gelip ardından metro bağlantısını kullanabilirsiniz. Havaalanından taksi ile gelmek isterseniz yaklaşık 450 TL ödemeniz gerekecektir.
https://esenbogaairport.com/en-EN/
Trenle
Çok yakın bir zamanda yenilenen Ankara Tren İstasyonu, ulusal demiryolu ağının merkezi konumundadır. Tren istasyonundan ODTÜ'ye Ankaray hattı üzerindeki Maltepe istasyonundan başlayarak ve Kızılay'da M2 hattına aktarma yaparak ulaşabilirsiniz. Tren istasyonundan taksi ile gelmek isterseniz yaklaşık 175 TL ödemeniz gerekecektir.
https://ebilet.tcddtasimacilik.gov.tr
Otobüsle
Şehirlerarası otobüsler AŞTİ olarak da bilinen Ankara Şehirlerarası Otobüs Terminali'nde yolcu alıp bırakırlar. Türkiye'nin çoğu şehrinden Ankara'ya doğrudan otobüs servisi bulunmaktadır. Hızlı trenin çalıştığı Konya, Eskişehir ve İstanbul rotaları dışında, Ankara'ya ulaşımda otobüs her zaman trenden daha hızlı bir opsiyondur. AŞTİ'den ODTÜ'ye metro bağlantıları kullanılarak ulaşılabilir. AŞTİ'den
taksi ile gelmek isterseniz yaklaşık 100 TL ödemeniz gerekecektir.
Üniversiteler Mahallesi, Dumlupınar Bulvarı No:1, 06800 Çankaya/Ankara © ORTA DOĞU TEKNİK ÜNİVERSİTESİ ANKARA KAMPUSU